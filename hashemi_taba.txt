تشکر می‌کنم از صحبت‌های آقای میرسلیم اما لازم می‌دانم نکته‌ای را مورد توجه قرار بدهم تا این بحث مقدار زیادی بیشتر مورد توجه و عنایت قرار بگیرد.

بحث آمایش سرزمینی بحث روستائیان و بحث آب یا بحث‌های دیگر زیست محیطی که مستقیما بر می‌گردد به زیستگاه انسان در حقیقت یک میراثی از گذشتگان، میراثی از خداوند است که به بشر عطا شده است. وقتی ما بحث‌های مختلفی در کنار هم قرار می‌دهیم و اولویت برای آنها قائل نشویم موجب می‌شود بعضی از مسائل که در چشم می‌خورد و مسائلی که کمتر به چشم می‌خورد به آن عنایت نشود.

بنده می‌خواهم عرض کنم که واقعا سرزمین ما ایران دچار بحران شدید زیست محیطی است و زیستگاه انسان در این مجموعه کاملا در حال از بین رفتن است؛ مثال‌های متعددی در این مورد هست می‌خواهم عرض کنم که اولویت اولی که برای کشور ما باید ما قائل بشویم توجه به زیستگاه ما حفظ ایران است و اگر ما قرار باشد همه مسائل را بدون توجه به اولویت مورد توجه قرار بدهیم این نظر جناب آقای میرسلیم مورد عنایت قرار نخواهد گرفت.
بنده هم از آقای رئیسی به  خاطر توجه به قشر مستضعف و محروم تشکر می‌کنم و یقیناً اقشار محروم معلولان و بی سرپرستان باید مورد توجه دولت جمهوری اسلامی قرار بگیرند و از طریق سازمان‌های حمایتی مثل کمیته امداد و بهزیستی این قشر مورد توجه قرار بگیرند اما معنی این، آن است که  ما باید یارانه هایی که به صورت عمومی توزیع می‌کنیم در دسترس آنها قرار بدهیم تا سروسامان بگیرند.

اما اگر به این مسائلی که فرمودند و همه اش درست است توجه کنیم معنیش بزرگتر شدن دولت است و به نوعی هرچه بیشتر فروش ارز و واردات هرچه بیشتر برای تبدیل ارز به ریال. باید ببینیم حد یقف توانایی دولت در بزرگ شدن  چقدر است؟ اگر همه این توقعات را از دولت داشته باشیم که چنان کند این ممکن نیست. باید برای اینکه امکانات بهتری برای عموم مردم و بالاخص در اختیار طبقات ضعیفتر قرار بگیرد تولید ناخالص ملی را با به سازی صنعت و اصلاح کشاورزی و بخصوی با خدمات و علی الخصوص با توریسم حل کنیم تا تولید ناخالص ملی و سرانه افراد بالا برود و گرنه پرداختن به معلول‌ها به تنهایی چاره درد نیست. منابع محدود است.
ما اصولا اگر بخواهیم همه معلول‌ها را مورد توجه قرار دهیم، به جایی نمی‌رسیم. باید علت‌هایی که این مشکلات را به وجود آورده‌اند، بررسی کنیم، چرا که در برخی مشکلات فاصله علت‌هاست و ما باید زمینه‌هایی که این مشکلات را به وجود آورده‌اند را بررسی کنیم.

دولت حرکت خوبی را در بحث مسکن داشته و خدمات بسیار زیادی را ارائه کرده، اما حقیقت این است که باید مشکلات با دقت مورد بررسی قرار گیرد. اینکه بگویند ما درآمد ملی را افزایش می‌دهیم و مشکل مسکن را حل می‌کنیم، باید در نظر گرفت. اگر ما در حال حاضر مثلا برای زوج‌های جوان بخواهیم مشکلات را حل کنیم، باید از طریق وام و تسهیلات این مشکلات را رفع کنیم، البته مسکن‌های کوچکی ساخته شده، اما باید توانایی‌ زوج‌های جوان را نیز در نظر بگیریم و بدون توجه به ایجاد سرمایه‌گذاری برای اشتغال و کشاورزی این مهم محقق شدنی نیست.

ما باید برای اشتغال جوانان اقدامات جدی داشته باشیم، به نظرم مشکل مسکن در شرایطی حل می‌شود که ما مشکل اشتغال را حل کنیم. اگر مسئله اشتغال حل شود، مشکل مسکن هم حل خواهد شد و این مسئله قابل حل و فصل است، البته درباره مسکن نمی‌توان سرمایه‌گذاری‌های بزرگ کرد، مثلا اگر ما سرمایه‌ بزرگ در صنعت داشته باشیم، خود به خود اشتغال تولید نمی‌شود. اینکه تولید باشد به معنای اشتغال نیست، چون تولید باید فروش هم داشته باشد و راه آن این است که ما تولید با کیفیت داشته باشیم.
با تشکر از تذکراتی که همه عزیزان فرمودند، باز هم در اینجا به نظرم همینطور نقش دولت را می خواهیم پررنگ کنیم و همه کار را فلشش را به سمت دولت ببریم. واقعا ادعای اینکه دولت می تواند اینکار را بکند در امر ازدواج جوانان هم دخالت کند و اصل ازدواج را مطرح کند بازهم مقداری خوش بینی است حداقل.

به نظرم می آید سبک زندگی ما و مسائل فرهنگی که در کشور ماست آنچه که امروز برای یک زندگی لازم دیده می شود آنچه که دست و پای جوانان را بسته به جای زندگی می‌خواهند با هم معامله کنند و شرایط سختی برای هم قرار می‌دهند باید مورد توجه قرار گیرد. مسائل فرهنگی یعنی باید مورد توجه قرار بگیرد. جای جامعه شناسانی که در این باره تحقیق کرده اند خالی است.

البته باید حتما کار و شغل داشته باشند افرادی که تشویق به ازدواج شوند و به قول امام بروند با هم بسازند. این سازش در جامعه ما متاسفانه کم رنگ شده بخاطر مسائل فرهنگی.
واقعیت این است که در مجموعه دستگاه‌های دولتی هم خدمتگزاری هست هم واقعا سرگردانی مراجعین. با سیستم‌های الکترونیک هم مسئله حل نمی‌شود. من خودم در مراجع مختلف که در طول ۱۵ سال اخیر به دلیل اینکه مراجعات شخصی داشتم روبرو شدم واقعا در بعضی از موارد دیدم که بسیار خوب عمل شده و در برخی از موارد صرفا به دلیل انگیزه‌های شخص و نوع برخوردی که بعضی از کارکنان دولتی یا مدیران دولت دارند این امر امکانپذیر نشده است که بتوانند کمک کنند و یاری برسانند بنابراین ضمن اینکه مسئله بسیار پیچیده است.

من فکر می‌کنم اگر بشود نیروهایی برای نه به عنوان بازرس به عنوان مراجع که مورد اطمینان باشد به دستگاههای مختلف مراجعه کنند و به نوعی گزارشات عملیاتی تهیه کنند من خودم در مورد شخص خودم چند مورد عملیاتی را که مراجعه کردم به صورت ناشناس و شاید سالهای بعضی از آنها در محاق فراموشی و عدم تصمیم  گیری بوده می‌توانم ارائه کنم بنابراین لازم‌اش این است که واقعا زا درون دستگاهها و از مدیریت دستگاه‌ها خیلی خوب انسان اطلاع پیدا کند و مدیران بتوانند در دسترس مردم باشند مدیران ما الان پنهان هستنند. بعضا زا آسانسورهای شخصی استفاده می‌کنند خودشان را پنهان می‌کنند وقت اینکه رو در رو با مردم بشوند ندارند به نظرم باید در این مورد یک مقداری عملیاتی تر روبرو شد.
من حقیقتا متاسف هستم که برنامه ششم توسعه ما فقط مجموعه‌ای از آمال و آرزوهاست شاید توصیه شده که وقتی خداوند می‌فرماید کنف یکون ما هم یک چنین تصوراتی از خودمان داریم که همه کارها را باید انجام بدهیم و باید همه اولویت‌ها را در داخل کشور انجام بدهیم.
من از عزیزان و برنامه‌هایی که برای مسکن دارند، تشکر می‌کنم‌، فراموش نکنیم که این دغدغه را همه برای سایر بخش‌ها دارند، این دغدغه برای خورد و خوراک و حاشیه‌نشین‌ها، روستائیان نیز وجود دارد و برای همه کشور به همین طریق بیان می‌شود، در همه اینها، فلش کار به سمت دولت می‌رود. اینکه می‌گوید دولت این کار و یا آن کار را می‌کند، ساده است، اما ضمن اینکه دولت از یک محدوده‌ای نمی‌تواند فراتر برود، باید مورد توجه قرار گیرد.

امروز نه این دولت،بلکه دولت‌های جمهوری اسلامی خدمات بزرگی ارائه کرده‌اند. همین شبکه برق سراسری، شبکه آب شهرها، شبکه گاز سراسری و شبکه سوخت‌رسانی و نیز امنیتی که در کشور وجود دارد از جمله خدمات دولت‌هاست که خیلی مهم است. من بعضی وقت‌ها می‌بینم که همه ما که عضو نظام و علاقه‌مند به آن هستیم جزو اپوزسیون قرار می‌گیریم و با دستاویز قرار دادن کلماتی می‌خواهیم خودمان را توجیه کنیم.

مسئله مسکن در اقتصاد کشورها یک امر درجه یک نیست، در اقتصاد کشورها به‌طور کلی مسئله اول، حفظ کشور و حدود و صغور و داخل کشورهاست که متأسفانه علی‌رغم اینکه ما شهدای زیادی داده‌ایم و رزمندگان ما بسیار فداکاری کرده‌اند و خوشبختانه مرزهایمان حفظ شده است؛ در داخل کشور به بهانه‌های مختلف از این امر غافل شده‌ایم که دچار مشکلات اساسی نیز شده‌ایم که حاشیه‌نشینی و غیره و غیره به تدریج به آنها اضافه خواهد شد. متأسفانه می‌گویند تا ۱۰ سال آینده حاشیه‌نشین‌ها به ۱۰ میلیون نفر می‌رسد.

توانمندشدن انسان‌ها با اعانه دادن امکانپذیر نیست، اعانه‌ها باید از یک جایی تأمین شود که محدود است، توانمندشدن انسانها با کار، ارزش افزوده و قدرتمند کردن انسان‌هاست. اشکال ما این است که همه چیز را با هم می‌خواهیم. ما برخورداری، زندگی خوب، مصرف خیلی خوب و همه چیز را با هم می‌خواهیم. مالکیت‌ها، هر چقدر می‌خواهد محترم باشد، ما پروانه‌های خانه‌های هزار متری و ۵۰۰ متری و استخر داخل آپارتمان صادر می‌کنیم که همه اینها با هم سازگار نیست؛ ما باید اولویت‌هایی داشته باشیم.

حفظ جمهوری اسلامی و آباد کردن ایران و و ایجاد شغل برای مردم بیکار باید در اولویت‌ها باشد، اگر ما اینها را تأمین کنیم و اقتصاد  را بچرخانیم و «جی‌ام‌پی» کشور را بالا ببریم، مردم خودشان می‌دانند که مسکن‌شان را چگونه تأمین کنند. ضمن اینکه بنده قاطعانه می‌گویم که این قانون بانکداری اسلامی و سوار کردن مقررات عقود اسلامی بر بانک یک مسئله‌ای جدید است، از زمانی که آقای نوربخش رئیس بانک مرکزی بود خیلی با وی صحبت و بحث می‌کردم، ایشان دلایل خاصی می‌آورد که به نظر خودش هم خیلی موجه نبود.

وقتی ما بانکداری‌مان با پیچیدگی‌هایی صورت می‌گیرد،این پیچیدگی‌ها می‌تواند مورد سوءاستفاده قرار بگیرد تا بانک‌های ما را به مؤسسات سرمایه‌گذاری و بنگاه‌دار تبدیل کند، ما امروز با اینها روبرو هستیم و در این شرایط طبیعتا بانک‌های ما نمی‌توانند خدمات خود را ارائه کنند، لذا بنده به سهم خودم موافقم که با کمک دولت باید استضعاف از محرومین، معلولین و بیماران کاملا  رفع شود، اما عرض می‌کنم که ما باید تحمل داشته باشیم، خدواند می‌فرمایند، ان مع العسر یسرا.

نگوییم که عده‌ای رانت‌خوار هستند، رانت‌خوارها را سر جایشان قرار می‌دهیم، مسائل مالکیت، حقوقی، قضایی و شرعی است، ما نمی‌توانیم بگوییم که خانه‌های بزرگ را چه‌کارشان ‌ بکنیم، مسائلی است که در مجموعه کشوری ما شرعی است و مورد توجه قرار گرفته است، اما بدانید که مبارزه با این حرف‌هایی که همه‌مان با دلسوزی و تیب خاطر می‌زنیم، مبارزه با معلول است و باید علت‌ها را پاسخ دهیم. هر چه، آسیاب به نوبت.