ما 6 کاندیدا اینجا حضور پیدا کردیم برای تضارب برنامه‌های‌مان تا مردم به نتیجه برسند. این حق مردم است به نتیجه برسند در مورد برنامه‌ها. بحث‌های دیگری که حق مردم را در این رابطه ضایع کند ما به هیچ عنوان قبول نداریم. نکته‌ای که الان مورد بحث است مسئله رشد علمی در کشور است رشد علمی در کشور متاسفانه شتاب علمی در این چند سال به شدت کم شده است.

شورای عطف تشکیل نمی‌شود برنامه‌ریزی برای جذب دانشجو استاد برنامه درسی به نحوی که کاملا متناسب با اقلیم‌های مختلف باشد وجود ندارد یک میلیون حداقل دانشجویی است که امروز مدرک تحصیلی دستش است کار ندارد تحریم علمی بیش از تحریم اقتصادی بر دانشگاه‌های ما اثر گذاشته است. فرهنگیان ما مشکل دارد.

وقتی خبری می‌شنویم صندوق فرهنگیان به یغما برده شده از سوی متخلفان 8 هزار میلیارد به نحوی که هر فرهنگی 8 میلیون سهم دارد این به شدت عذاب دارد؛ چگونه است که فرهنگیان مشکل داشته باشند در زندگی اما عده ای به یغما ببرند این صندوق را. امروز بیکاری دانشجو مهمترین مشکل ماست، عدم رشد علمی مشکل اصلی ما. آقای روحانی به عنوان رئیس جمهور مستقر 4 ساله این سوالات را پاسخ دهد. یک میلیون دانشجوی کشور بیکار هستند آقای روحانی به این سوالات پاسخ دهد.
انتقاد رمز تضمین سلامت فرد جامعه و دولت‌هاست. بهترین دوست من کسی است که عیبهایم را بازگو کند. آقای روحانی در اوایل مسئولیت اعلام کردند به خدا پناه می‌برم از بستن دهان منتقد. خب این الفاظی گه آقای میرسلیم گفتند تا 50 مورد نسبت ناروا به منتقدان گفته شده است. مگر باید انسان به منتقدش اهانت کند؟  این واقعا صواب نیست کسی که اعلام میکند به خدا پناه می برم این را بگوید. حق شهروندی همین است که افراد بتوانند سخنش را بگویند. بگذاریم نشاط بین دانشجویان و اصحاب رسانه و دستجات و اقوام باشد. چرا باید دهان کسی را ببندیم؟ امروز حق شهروندی عبارت نیست از رونمایی کردن از یک سند.

حقوق شهروندی یعنی نان بدهیم به کسی که ندارد. حق کار کردن بیکار را بدهیم. کسی که فوق لیسانس و دکتراست و بیکار است. به نظر می رسد این بحث حقوق افراد. یا مثلا در رسانه‌ها خواندم با خبرنگاری برخورد شده بود. اینها نمی‌سازد با آنچه دولت ادعا می‌کند. باید به 80 میلیون فرد دارای کارت شناسایی ملی اجازه اظهارنظر بدهیم.
برجام یک توافقی است که بر اساس مذاکرات و بر اساس آنچه دولت و فرآیندی که طی شده با همه اشکالاتی که این قرارداد دارد تاکید می‌کنم با همه اشکالاتی که این قرداد دارد از رسانه‌های گروهی هم اشکالاتی که برجام دارد بارها تکرار شده اما چون به عنوان یک سند ملی مورد توافق قرار گرفته طبیعتا باید این تعهد از ناحیه ما و از ناحیه طرف های مقابل به رسمیت شمرده شود.

لکن آن چه که در اصل این مذاکرات و این سند مورد اشکال است آنکه در حین مذاکره نکاتی مطرح شد قابل توجه اینکه گفته بشود از ناحیه دولت و جناب آقای روحانی که خزانه خالی است، این یک پیام بسیار بد از ناحیه جمهوری اسلامی است برای طرف مقابل، اینکه گفته شده باشد که اگر ما این توافق را نکنیم ممکن است طرف مقابل با یک اقدام تاسیسات ما را مورد هجوم قرار بدهد این یک پیام بسیار بد است برای مذاکره. و قضایای دیگر که اتفاق افتاد.

مثل اینکه انسان بخواهد به عنوان افسری که در میدان است اعلام کند من نیروهایم از بین رفت یا نیرو ندارم بسیار پیام بدی است. یا توانایی من به لحاظ کار از بین رفت. این مسائلی بود که متاسفانه واقع شد ولی خوب یک سند است ما باید در این سند که متاسفانه در این سند ما در ا جرا هم پیشگام شدیم و هم به صورت تام اجرا کردیم.

جمهوری اسلامی به عنوان یک طرف رفته تعهدات را انجام داده پیش پرداخت را انجام داده کامل الان این سند به صورت چکی است که باید نقد شود من معتقدم با ضعف‌هایی که دولت در حین این کار و تا اجرای این قضیه نشان داد به نظر ما توانایی دریافت این مبلغ چک و نقد کردن این چک را به هیچ عنوان ندارد به دلیل اینکه در حین انجام این کار می توانست به قوت انجام شود که ما ضعف نشان ندهیم. این پیام های یکه نشان داده شد برای ما مشکلاتی ایجاد شد.

ما می خواهیم ببینیم بعد از این سند چه اتفاقی افتاد؟ آقای روحانی قول دادند به محض اینکه این کار انجام شد تمام تحریم هابه صورت یکجانبه با 4 تاکید موکد برداشته می شود هیچ اتفاقی در سفره مردم نیفتاد. یعنی به این معنا آیا به مردم عرض می کنم ایا پس از تصویب این قضیه در سفره، کسب و کار و بازار رکود مشکل آن حل شد؟ بیکاری مشکلش حل شد؛ هیچ اتفاقی نیفتاد.
اقای روحانی شاید در ذهنشان باشد چون یک ملاقاتی بود بین ما و ایشان قبل از این قضایا. من در رابطه با مسائلی در خصوص ان پی تی گفتند که گزارشاتی شده شما در جریان هستید گفتند که الان فرصت نیست و بعدا صحبت می کنیم. من اطلاعاتم در خصوص برجام و موضوعات سیاست خارجی در جلساتی که شرکت کردم نمی گویم به اندازه دیپلمات ها اما بسیار زیاده بود و در جریان مسائل سیاست خارجی هستم.

نکته دوم برای سیاستمدارانی که برای برجام زحمت کشیدند ارزش قائلم. اما در این قضیه چه اتفاقی قرار بود بیفتد. قرا ببود هم چرخ اقتصاد بچرخد و هم چرخ سانتیرفیوژها. واردات و صادرات الان این رکودی که جملگی وارد شده است تحریم های بانکی، از آقای سیف گفتیم چه می کنید در این خصوص گفتند تا الان هیچ. آقای طیب نیا وزیر اقتصاد گفتند که ما مسئله بانکی مان مسئله همچنان باقی است و فلج است مسائل اقتصادی. آقای ظریف گفتند که آمریکاییها نه به متن و نه به روح آن پایبند هستند.

الان تحریمی که در رابطه با حوزه بانکی است یک بانک دست چندم متوسط در ترکیه یک بانک متوسط در فلان کشور گفته اند ال سی ها بی اعتبار هستند. ما در رابطه با تحریم بانکی که اساس گردش مسائل بانکی کشور است، حوزه اقتصادی در مسائل بانکی است این تحریم ها باقی است خودشان می گویند بر نمی داریم. ما نمی توانیم از سوی آنها حرف بزنیم.

ما معقتدیم در مقابل دشمن به هیچ عنوان نباید ضعف نشان داد آنچه من بیان کردم به عنوان ضعف های حین مذاکره، اظهاراتی که نباید می‌شد، اگر آنها ببینند با یک دولت مقتدر طرف هستند، دولتی که حقوق ملت ایران گذشت ندارد این مسئله نمود پیدا می کند در بازار.

مثلا در مسئله منا، جریانی که اتفاق افتاد، 500 خانواده ما کسانشان در منا جان دادند و جان باختند به شهادت رسیدند چند روز دولت شما ببینید روزها گذشت و همچنان اینها جنازه ها نمی دادند اگر رهبری با اقتدار آن اظهارات را نمی گفتند بعد از یک ساعت ورق برگشت. نگاه ملتمسانه با نگاه اقتدار متفاوت است. ما معتقدیم آن چیزی که الان اتفاق می افتد، برجام، هر دولتی سر کار بیاید باید نسبت به آن تعهد داشته باشد. اگر مجلس شورای اسلامی تعهد را رد نکند و مورد توافق جمهوری اسلامی باشد باید به آن متعهد باشیم. ما به تعهدات وفداریم اما باید بدانیم نسبت به گره و مشکلات اقتصادی مردم چه کنیم؟

از این اقتداری که نظام ما دارد بتواند برخورد کند و پیگیری کند می توانیم از حقوق ملت دفاع کنیم.
ما در دیپلماسی عمومی باید با توجه به اولویت های کشور باید این نقش را بخواهیم. اولویت کشور الان اقتصاد مقاومتی است و دیپلماسی ما هم باید متاثر از این موضوع باشد.

ما امروز در منطقه دو هزار و 300 میلیارد دلار تجارت داریم. سهم جمهوری اسلامی چقدر است از این مبلغ، اگر بتوانیم سهمی داشته باشیم ولو 10 درصد این چند برابر پول نفت ماست؟ این نقش فعالی برای جمهوری اسلامی می طلبد.

در ارتباط با ترانزیت کالا نقش بسیار بالاست. در موضوع همسایگان خود ما باید روابط بسیار خوبی از این حیث داشته باشیم. عراق اینقدر وابط خوب با هم داریم اما سهم در خصوص تجارت کالا و واردات و صادرات چقدر است؟ با ترکیه چقدراست؟ آیا آن نقشی که با عراق باید داشته باشید به عنوان یک دوست داریم یا خیر؟ با کشورها یدیگر هم همینطور. الان مسئله اقتصادی، فقر، بیکاری که مسائل مهم کشور هستند مسائل دیپلماسی باید متاثر از این مسائل باشد.

شان جمهوری اسلامی در سراسر علم، حفظ شان شهروندان ایرانی، ما نمی توانیم مقابل مسئله اینکه یک شهروندی ایرانی مورد بی حرمتی در کشوری قرار می‌گیرد، باید حساس باشیم و اجازه ندهیم که این پاسپورت مورد بی حرمتی قرا ر بگیرد که متاسفانه این موضوعات به صورت عدیده اتفاق افتده است.
چون موضوع در خصوص امنیت ملی بود، شاخصه ها و مولفه های آن چیست؟ مولفه های امنیت ملی در نظامات مختلف ممکن است اختلاف داشته باشد اما در کشور ما مهمترین مولفه آن حضور مردم در صحنه هستند. و همواره مردم با دلدادگی به خدا در صحنه بوده و اثبات کرده اند مهمترین مولفه امنیت ملی هستند در کشور.

اگر ما از نیروهای مسلح نام می بریم اگر از بسیج نام می بریم اگر از مدافعان حرم نام می بریم اینها مزیت و امنیت سخت برای کشور هستند اما در کنار این امنیت، امنیت اقتصادی، امنیت اجتماعی، امنیت فرهنگی، تمام این امنیت‌ها در کنار آن امنیت می تواند جامع را امن کند.

اگر توجه نشود به مشکلات اجتماعی اگر شاهد باشیم در کشور فقر، بیکاری را، اگر در کشور شاهد باشیم دانشجویان مدرک به دست که امروز آماده کار و کسب هستند و فاقد کار و کسب هستند اینها می تواند زمینه های بحرانها و مشکلات امنیتی را در جامعه ما فراهم کند اینها شاخص های امنیتی هستند چون بالاخره شاخص امنیت مردم عزیز هستند و باید به اینها کامل توجه شود. ابعاد مختلف امنیت را ببینیم اینها همه شاخص امنیت در کشور هستند.
مصرف منابع حداکثری،‌تولید سودآور، گسستهای اجتماعی بویژه در حوزه خانواده از ویژگی های غربی است. در اسلامی مصرف بهینه و وحدت و انسجام و ایثار و فداکاری و گذشت هست.

اقدام در این رابطه یک باور جدی میخواد. انهم یک دولت انقلابی میخواهد که با نگاه به مردم این سبک زندگی را شکل دهد. آقای جهانگیری من خواهش می‌کنم قبل از فضای انتخابات روزنامه هایی که ایشان می فرمایند اصلاح طلب، چقدر عملکرد این دولت را مورد نقد قرار دادند؟

بیاید دنبال جلب توجه و شعار انتخاباتی نباشیم. آیا وعده های دولت در اول کارش عمل شده یا نه؟ کرمانشاه و کردستان رفتم، مردم کردستان اشک ریختند. در همدان و ... هم همینطور. ما مدتها یک پشتوانه علمی دانشگاه های معتبر علمی را داریم، یک برنامه برای دولت برای کار و کرامت. تمام بخش‌های کشور تمام وعده هایش را داریم. اگر آقایان که گفتید از ما سوال می کردند منابعش را می گفتیم چون در کار ما محرمانگی نیست.
معلمان شغل ممتازی دارند که اینده کشور را تربیت می کنند و حقیقتا باید در کشور محترم و منزلت و جایگاهشان محترم شمرده شود اما اینکه با بخشنامه و سخنرانی و هفته معلم بگوییم اینها محترم هستند اینها کافی نیست.

این مسئله باید کاملا زمینه آن فراهم شود که معلمان ما بتوانند دانش افزایی کنند و به هنگام و بروز تر شوند. دوم مسئله معیشت آنها است یک معلم در شان آن نیست که بخواهد در مشاغل دیگری فعالیت کند. این مسئله معلمان هر وقت یادم هست مسئله بود و این مسئله باید تمام شود به نحوی که به معلمان باید واقعی توجه شود آنها فرهیختگان ما هستند اینها باید در اقصی نقاط کشور مورد توجه جدی نه شعاری قرار بگیرند. در دولت کار و کرامت مسئله فرهنگیان مورد توجه است چون اینها اینده سازان کشور را تربیت می کنند.

نکته سوم که قابل توجه است نقش دادن به اینها در امور فرهنگی و آموزش و پرورش است. نمی‌شود در مسائل آموزش و پرورش در مسائل درسی در استانداردسازی آموزش، عدالت آموزشی در بسیاری از زمینه ها اینها را به حساب نیاوریم؛ وقتی می‌گوییم منزلت حفظ می شود مهمترین مسئله به حساب آوردن معلمان است.
موضوعی که لازم است خدمت هموطنان عزیز عرض کنم آنچه نه بازگشت به گذشته و نه تحمل وضع موجود بلکه تغییر به نفع مردم و آنچه باید تحقق پیدا کند در مورد برنامه هایی که بتواند گره گشایی کند از مشکلات مردم.

دولت مستقر دو راه دارد بگوید یک: بگوید کارهایی که انجام دادم و می خواهم تکمیل کنم. من قضاوت نمی کنم شما مردم پاسخ بدهید آیا به وعده ها عمل شده است. دوم رقیب هراسی را موج می زنند در صحبت هایشان مشخص است این نوع برخورد کردن حتما اخلاقی نیست. ما برنامه داریم سخنی داریم بر اساس آنچه که از منابع می شناسیم. ما می گوییم 12 درصد بیکاری در برنامه ششم را تبدیل به 8 درصد که عین قانون است باید دولت این کار را بکند وظیفه اش این است نیروی جوان داریم پای کار داریم. امام جوانان را باور کرد رهبری جوانان را باور کرد جوانان می توانند گره گشایی کنند. ما باید یک نگاهی کنیم آیا آنچه که دارد انجام می شود و آنچه باید انجام شود چه تفاوتی دارد؟ می توان از همه نیروهای سالم و دغدغه مند ایران اسلامی که شرطش کار و کرامت همه ملت است می توان انجام داد.

اقای جهانگیری بدهی دولت به بانک ها چقدر افزایش یافته دو برابر شده است حتما قبول دارید.
