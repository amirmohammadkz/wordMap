ضمن تبریک ایام ولادت با سعادت حضرت ولیعصر (عج) به همه بینندگان عزیز. برنامه‌ای که من گفتم پشتوانه برنامه ما کارهای بسیاری است که در دانشگاههای مختلف کشور انجام شده و از روزی که وارد عرصه انتخابات شدم از نظرات و دیدگاه‌های نه چند ماهه شاید مدتهای کثیری که دانشگاه‌ها به اعتبار دغدغه‌های کشور انجام دادند تدوین کردیم.

نکته دوم مسئله حضور من در ارتباط با قاچاق کالا و مسئله قوه قضائیه است. فرمودند قاچاق کالا کجا تولید می‌شود امروز 18 میلیارد حالا ایشان می‌گویند 12 میلیارد قاچاق کاالا وارد کشور می‌شود دستگاه اجرایی دارد پرونده درست می‌کند نکته مهم این است که دولت می‌تواند پیشگیری کند از این موضوع قاچاق کالا؟

بله، دولتی که مسئولان آن در بخش‌های خصوصی مسئول نباشند در عرصه کار برای مملکت باشند اما اگر خودشان در بخش خصوصی باشند و از این طرف کار دولتی انجام بدهند این موضوع نمی‌تواند تحقق پیدا کند. می‌شود برخورد کرد با قاچاق کالا، می‌شود 10 میلیارد دلار قاچاق کالا را پیشگیری کرد و 1 میلیون شغل ایجاد کرد. کاملا امکانپذیر است اگر مبادی ورودی کاملا کنترل شود تحقق می‌یابد.
امروز اگر پالایشگاه‌هایی در استان‌های مختلف تشکیل شود هم با ارزش افزوده نفت به فروش می‌رود ولی متاسفانه اینگونه عمل نشده است. علی‌رغم تلاش‌هایی که صورت گرفته، ما امروز شاهدیم که آنچه باید انجام می‌شد انجام نشده است. نسبت به اینکه ما چه‌کار کنیم که وابستگی ما از نفت کم شود راهش این است که عمل شود نسبت به مالیات. دولت می‌خواهد مالیات بگیرد نسبت به تولیدکنندگان و کاسب‌ها نه نسبت به کسانی که فرار مالیاتی دارند.

چرا نسبت به این قضیه برخورد نمی‌شود؟ پرونده فساد در دولت به وفور تولید می‌شود اما می‌گویند دستگاه قضا کاری نمی‌کند. شما قاچاق کالا را کاملا می‌توانید جلوی آن را بگیرد ما معتقدیم که عزم و اراده جدی نیست برای جلوگیری کردن. مسئله مالیات را کاسبان و تولیدکنندگانی که کارگران آنها زیر 40 نفر هستند تولید آنها تعطیل شده است به دلیل مالیات بر ارزش افزوده منجر به تعطیلی شده است. 250 هزار واحد تولیدی از تولیدی به توزیعی تبدیل شده است. گویا دولت تبدیل شده است به تشکیل پرونده‌های فساد و از آن سو دستگاه قضایی متهم می‌شود.
من در مصاحبه قبل اعلام کردم یک بار برای همیشه یک مناظره‌ای را تلویزیون بگذارد بین روحانی و دولت قبل. هر چه سوال می گویند دولت قبل. آقایان جهانگیری و روحانی مرتب می‌گویند دولت قبل. آقای روحانی اشاره می‌کنند ما برای کشاورزی این کار را برای دولت بعد خواهیم کرد آقای روحانی چرا در دولت خودتان این کار را نکردید؟ شما گفتید که 100 روزه من گزارشی می‌دهیم برای این اقدامات. من تمام عرضم این است که شما 4 سال کشور را معطل کردید الان می‌گوید کشاورزی انشاءالله دولت قبل.

شما یکی از گلابی‌هایی که از برجام باید می‌چیدی که از برجام باید می چیدید سرمایه خارجی بود، سال 95 کل سرمایه خارجی که جذب شده 500 میلیون  دلار بوده است این وضعی که شما در خصوص جذب سرمایه‌گذاری بار آوردید. من فکر می‌کنم اگر شما دقیق حساب کنید می‌گویید صادرات آماری که ما داریم صادرات غیر نفتی 10 درصد کاهش یافته است. شما می‌گویید صادرات غیر نفتی افزایش یافته است شما میعانات را از آن کم کنید میعانات باید در حوزه نفتی باشد.
در مورد کارگاه‌های تطعیل شده این اعداد و رقمی است 250 هزار کارگاه‌هایی تولیدی کیف و کفش و از این دست کارگاه‌ها غیر از آن عددی که در شهرک‌های صنعتی که کارگاهها و کارگران بیکاری شده‌اند اعدادی است که وزرای همین دولت گفته‌اند. خیلی از این کارگاه‌ها مشکلات‌شان کمبود نقدینگی است. چند نفر آدم بد حساب بانکی این تسهیلات را به نحو خاص گرفته‌اند. شما مردم در عمرتان این اتفاق افتاده که یک وام صفر درصد بگیرید؟ مبلغی وام داده شده که یک ریال بهره ندارد، اینها در تولید استفاده نمی‌شود. کشور ما قطب کشاورزی است.

وقتی به کشوری اجازه می‌دهد که میوه وارد کند در صورتی که در شمال و آذربایجان غربی بهترین میوه‌ها هست وارد کردن میوه چه معنایی دارد؟ به جای اینکه ما از کف بازار از کف کار کشاورزی از کف روستا حرف بزنیم اعدادی را می‌گوییم که بر خلاف کف بازار و کشاورزی است. تعاونی‌ها باید طبق قانون اساسی جدی گرفته شود.
ابتدا من عرض کنم قبل از پاسخ به سوال که با توجه به اینکه امروز نیمه شعبان است در سیره مهدوی داریم که دولت مهدوی دولتی است که دولتمردانش از دو ویژگی برخوردار هستند یکی تقوا و خداترسی و دوم کارآمدی و قدرت اجرایی برای مردم.

واقعا انتظار مردم عزیزمان در این روز در این ایام آن است که دولت دولتی باشد که هم ویژگی خداترسی داشته باشد و هم ویژگی کارآمد. توجه به مردم توجه به دیگران از ویژگی‌های دولت مهدوی است که انسان توجه کند ببیند دیگران چگونه مشکل دارند و چگونه می‌شود حل کرد.

مسئله فقرا ما یارانه داشتیم اما افراد خاص آن را دریافت می‌کردند. مسئله هدفمند کردن یارانه‌ها قرار شد که به صورت عادلانه بین همه مردم تقسیم شود در ضمن برای توانمندسازی کشور در بخش‌های مختلف اقتصادی از این یارانه بهره جسته شود. این یارانه امروز دارد توزیع می‌شود ما شاهدیم که وضعیت فقر در این دولت با سیاست‌هایی که داشته  بیشتر شده است. طبق اعلام مسئولان رسمی امروز از 23 درصد به 33 درصد رسیده است. با این وضعیت فقرا باید چه کرد؟

امروز واقعیت این است که باید زندگی فقرا را دید باید یارانه افزیاش پیدا کند. آقایان می‌فرمایند این از کجا تامین می‌ شود سوال خوبیست منابع آن اینکه الان آب بنزین و حامل‌های انرژی بیشتر شد قانون هدفمندی هم می‌گویند که منابع را به خود مردم داد و موارد دیگری هم برای تامین آن وجود دارد. ما آیا مسئول داریم نسبت به خانه فقیری که هیچ ندارد؟ اگر مسئولیت دراریم باید حتما این قضیه را دنبال کنیم.

سفره مردم کوچک شده است از مردم باید پرسید آیا آن اقلامی که برای این سفره تامین می کردید برنج، کره، گوشت آیا تامین می‌شود، دو برابر نشده است؟ ما قیمت‌ها را گرفتیم از 133 درصد قیمت‌ها افزایش یافته است. باید فکری کرد برای این خانواده‌ها. قانون هدفمندی یارانه‌ها یک پکیج بسته‌ای است باید اجرا شود کامل. هم در بخش توانمندی هم برای فقرا. انشاءالله مردم در برنامه ما ملاحظه می‌کنند و برنامه اعلام شده است و بر اساس منابعی است که کاملا پیش‌بینی کردیم هم برای یارانه و هم برای شغل.
آنچه ما گفتیم این است که آیا زندگی فقرا برای دولت مهم است یا خیر؟ چرا یارانه محرومان را سه برابر کردید در روزهای انتخابات؟ اگر نیاز بود چرا کار تبلیغاتی کردید؟ می‌گوییم چرا 4 سال به زندگی فقرا بی‌توجه کردید؟ این کارها کار تبلیغات انتخاباتی است نباید این کار صورت گیرد. اقایان می‌فرمایند که هر دولتی بیاید توانمندسازی فقرا، ما معتقدیم که سازمانهای حمایتی باید کاری بکنند که از تحت پوششان فقرا بیرون بیایند. طرح سلامت را شما اجرا کردید از کارهایی بود که با نیت خوبی انجام گرفت اما این میزانی که از جیب مردم با افزایش تعرفه‌ها خارج می‌شود، آیا کمک به مردم است؟

آقای نعمت‌زاده اشاره کردند اگر این مبلغ 700 هزار میلیارد نقدینگی یعنی دست کردن در جیب مردم، چرا 500 هزار میلیارد آدم‌های بدحساب وام گرفتند؟

ما باید با مردم با صداقت حرف بزنیم. ما به روحانی می‌گوییم با صداقت عملکرد 4 ساله دولتت را پاسخگو باش. من به عنوان نماینده کارگر، کشاورز، زنان بی‌سرپرست بسیاری از خانواده‌های یکه حرف دارند و تریبون ندارند، اقشاری که حرفشان شنیده نمی‌شود من با آقای روحانی حرف دارم. 4 سال وقت داشتند به این روز انداختند کشور را. شما یارانه‌ها را گرفتید قانون یارانه‌ها مشخص است.

این هدفمند کردن یارانه‌ها مشخص است که پولها کجا برود؟ شما به عنوان دولت پرخرج امروز 250 هزار میلیارد هزینه دولت است حقوق کارمندان را افزایش دادید؟ یارانه‌ها را افزایش دادید؟ چرا باید این همه هزینه داشته باشد دولت؟
یارانه را چرا باید دولت تصرف کند به مردم بدهید تا توانمند شوند برای تولید. ما آیا نسبت به بخش فقیر مسئولیت دارید یا خیر؟ ما می‌گوییم بدبختی که پول ندارد نان ندارد دولت مسئول است نسبت به او یا خیر چرا اقدامی نکرده؟ چرا الان که وقت انتخابات است این کار را کردید؟ متاسفانه همه اینها در راستای تبلیغات انتخابات است. مردم دارن می‌بینند شما جسارت به مردم نباشد ما مردم را عاقل بدانیم با تبلیغات انتخابات، از من پرسیدند گفتند که مردم بر اساس تبلیغات رای می‌دهند.
رشد اقتصادی آنچه که اعلام شده است 7 درصد است حقیقیت این است که 6 درصد آن مربوط به نفت است مربوط به اشتغال و تولید نیست. بین یک و 1.5 درصد رشد اقتصادی قابل قبول است. باید روند خصوصی‌سازی پیگیری می‌شد. اگر خصولتی سازی صورت گرفته شما باید پیگیری می‌کردید شما دولت هستید. شما باید بگوییم مردم این قول و وعده را دادیم و عمل کردیم.

نکته دیگر می‌گویید عبور از رکود کردیم رکود در کشور ما رکورد زده است. روحانی می‌گوید که ما از رکود عبور کردیم این وضع بیکاری و اشتغال است آیا از رکود عبور کردیم؟ ما با دیپلماسی عزتمندانه می‌توانیم مسائل را حل کنیم. اول با کشورهای همسایه بسیاری از امور می‌تواند حل شود. بحث فقرا را که مطرح کردم آقای روحانی هم گفتند که باید به فقرا توجه کرد و باید 3 برابر یارانه به آنها داد چرا تا الان توجه نکردید؟

اگر در مسئله اشتغال می‌خواهم مسئله حل شود باید مسئله پیشران‌های تولید مثل مسکن و کشاورزی را فعال کنیم. مبارزه بی امان با قاچاق کالا و فساد انجام دهیم و کنترل واردات کنیم.
امنیت کشور امنیت سازمان اداری کشور در گروه مبارزه با فساد است. فساد یک ساختارهای فسادزا است که دولت باید آن را برطرف کنیم. فساد در کشور فراجناحی شده است چرا این دولت می‌گویند آن دولت، اصلا زیبنده نظام اداری ما نیست.

دوم افرادی صالح را انتخاب کردن برای امور است اگر یک دستگاه نظارتی گزارش داد فلان کس فاسد است باید با حساسیت برخورد کرد. این فساد اگر زیر عمامه من یا آقای روحانی باشد یا زیر کت آقای جهانگیری یا قالیباف باشد باید حساسیت داشت.

اولین کسی که باید حساس باشد رئیس دولت است. اینکه اعلام می‌شود آقای روحانی نزدیک‌ترین فرد شما دارد فساد می‌کند، نه تنها بر خورد نمی‌کنید مقاومت می‌کنید. اگر می‌خواهیم نظام اداری ما اصلاح شود می‌توانیم، در دولت کار و کرامت مصمم هستیم در هیچ کجای اداری کشور نخواهیم فساد رخنه کند. عزم و اراده جدی برای اینکه اگر کسی فاسد است باید آن را بیرون کنیم. ما مشکلی داریم این است که مردم دغدغه ‌مند هستند در خصوص فساد اداری. این مسئله قابل حل است با عزم و اراده راسخ در کشور.
در ارتباط با منابع انچه که وعده کردم با مردم بدانید که همه منابع بررسی شده کارشناسی شده است و دقیق داریم عرض می‌کنیم اما فرار مالیاتی اگر جلوی آن گرفته شود که ما قاطع هستیم که برخورد کنیم. قاچاق کالای افراد رفیق و دوست و آشنای بعضی از دولتمردان که متاسفانه در این رابطه اقدام می‌کنند اینها جلویش گرفته شود. از دست اندازی افراد خاص به منابع بانکی جلوگیری شود. اگر هزینه اضافی و روحیه اشرافیگیری جلوگیری شود وضعیت متفاوت خواهد شد.

نکته دوم اینکه فرمودند آقای روحانی شما من را می‌شناسید، این آقایان معاون اول قوه قضائیه آمدند دفتر شما و صحبت کردید اگر شما مساعدت می‌کردید که آقا این افراد نزدیک شما دچا رمشکل هستند. من به استناد کاری که آقایان آمدند در دفتر شما صحبت‌ها را کردند.

اقای وزیر خوب می‌دانند ما با هم دهها جلسه داشتیم.  روحیه اخلاقی نیست اینطور من رویکردم در مسائل سیاست خارجی حتما اطلاعاتم کمتر از شما نیست.

نسبت به مسئله آزادهای سیاسی و مدنی دارید مردم را می‌ترسانید عرض کنم که آزادی سیاسی و مدنی وظیفه هر دولتی است و باید تضمین کنیم. مگر آقای روحانی شما زبان را برای کردها آزاد کردید خدا آزاد کرد قانون اساسی اجازه داد که از زبان و لباسشان استفاده کنند. اینها حقوقی است که خداوند به آنها داده که فقط دولت باید حمایت کند. ما شهروند درجه یک و دو سه نداریم دولت موظف است که به 80 میلیون خدمت ارائه کند. ما را آماج حملات و روزنامه‌هایتان قرار دادید.
