آقای قالیباف شما پاسخ ندادید دقیق. معلمان ما در شرایط بسیارناهنجاری به سر می‌برند ناچارند دو سه نوبت در روز کار کنند تا روزگار بگذرانند این شرایط غیرقابل قبول است. درباره شرایط علمی نفرمودید؛ ما مواجه هستیم با مقالاتی که در مجلات خارجی پخش می شود.

کار علمی که برای ما باشد این است که ما مسائل کشور مان را به همت دانشجویان و اساتیدمان بشناسیم. اما پژوهش را اشاره نکردید. مسائل رکودی در کشور را جز با مسائل پژوهشی نمی توان به آن پرداخت.

خوشحال می‌شویم هوایپما وارد می‌کنیم و جشن می‌گیریم و کار ایجاد می‌کنیم برای جوانان دیگر کشورها، اقلا ما همین هواپیما وارد کردیم می‌توانستیم خودمان تولید کنیم مگر ما کمتر از کشور ترکیه هستیم؟ دارند قطعات خودرویی می‌سازند و صادر می‌کنند.
همه دولت‌های بعد از پیروزی انقلاب برای خدمت کردن کوشش کرده‌اند و در حد توان و استعداد خود موفقیت‌هایی کسب کرده‌اند. نامزدهایی که امروز اینجا تشریف دارند هرکدام موفقیت‌هایی در چارچوب مسئولیت‌های خود داشته‌اند. بحث ما درباره انتقاد از فعالیت‌هاست و پذیرش انتقاد دیگران.

به نظر من هیچ دولتی نمی‌تواند موفق بشود مگر اینکه انتقاد اقلیت را بپذیرد و انتقاد احزاب و سازمان‌های مردم نهاد و تشکل‌های علمی و هنری و فرهنگی را بپذیرد. این راه پیشرفت ماست. بدون آن هیچ پیشرفتی میسر نمی‌شود.

متاسفانه این انتقادپذیری در دولت یازدهم به شکلی بسیار کمی نمود داشته است.  نمونه‌اش مطالبی است که بزرگواران ما با این عبارات در مقابل انتقادکنندگان بوده اند. صفت غیرانسان، تخریب‌گر، بزدل، ترسو، به جهنم، تندرو، عصرحجری، متوهم، هوچی‌باز، بی‌شناسنامه، کم‌سواد و این تعبیرها. اینها تعبیرهایی نیست که اجازه بدهد که انتقاد جای خود را باز کند و بتواند نواقص برطرف شود.

منتقد دیگر جرات نمی‌کند جلو بیاید. لذا باید راهی اتخاذ شود که امکان انتقاد سازنده و مشفقانه فراهم شود. به کرات در حزب‌مان پیشنهادهای خود را دلسوزانه مطرح کردیم و من چندین نوبت خدمت آقای روحانی مسائلی را انتقادی مطرح کردم.

می‌شود به اینها بی‌توجه بود و اعتنایی نکرد و می‌شود از آن استفاده کرد. چرا از این دلسوزی‌ها و پیشنهادات سازنده که از طرف احزاب و رسانه‌ها و از طرف سازمان‌های مردم نهاد و تشکل‌های علمی مطرح می شود استفاده نمی‌شود؟

خودم یاد دارم پیشنهادی را به صورت علمی از طرف دانشگاه امیرکبیر به دولت آقای خاتمی تقدیم کردیم،‌ آن موقع آقای عارف معاون اول بود و بررسی کرد  تنها موردی بود که به یاد دارم که بررسی شد و رفت برای اجرا؛ دولت نباید در انتقاد را ببندد، به ضرر اوست. جامعه را به قهقرا می برد.
آقای رئیسی نفرمودید این برجام در جان صدای مظلومیت ما را به جهانیان رساند این حسن را داشت. این حسن را داشت که مردم جهان فهمیدند ما به دنبال سلاح هسته ای نستیم ما همواره به دنبال دانش هسته‌ای هستیم و آن را رها نمی‌کنیم. به لحاظ مذاکرات و متنی که آماده شده است و به توافق شده است بین ایران و 6 کشور ابرقدرت جهان چطور می شود ما قبل از مذاکرات دانش هسته ای بالنده خود را داریم و تحریم ها هم برقرار است و در مذاکرات نیز متاسفانه تحریم ها تشدید می شود و محدودیت برای دانش هسته ای باقی می‌ماند؟

نکته بعدی اینکه چطور ما می توانیم در آینده این حقوقی که داریم در دانش هسته ای حقوق ملت ایران است چگونه به نظر شما به عنوان نامزد ریاست جمهوری می توان این حقوق ملت شریف را در چارچوب همین برجامی که امضا شده است و هیچ کدام از طرف های مقابل ما نسبت به تعهداتشان وفا نکرده اند اجرا گذاشت؟ این حقوق را چگونه احقاق کرد چه راههایی داریم؟ با وضعی که من در حال حاضر مشاهده می کنم متاسفانه ما بسیاری از دانشمندان و علمای خود را بیکار و در داخل تاسیسات بتن ریخته ایم و در آن طرف نمی دانیم مقابل تحریم ها چه کنیم و هنوز مشکلات تحریم و بانکی باقی است.
مهندس هاشمی نفرمودید چطور می خواهید از حق این شهدایی که دادیم و دنیا مدیون آن است چون ما امنیت را در جهان بهبود بخشیدیم در مبارزه با این جاهلان تکفیری، چطور می خواهید جبران این ضعف دولت یازدهم که از خود نشان داد در مذاکره با کشور افغانستان و گرفتن حقمان از رود هیرمند، منطقه سیستان ما بیابان شده است، چطور می‌خواهید دفاع کنید، چطور می خواهید در خصوص مسئله ریزگردها برخورد کنید؟

این چه سیاست خارجی است چه می خواهید بکنید چطور می خواهید از حیثیت ایرانی ها دفاع کنیم ایرانی ها را ماموران ترکیه کتک می زدید، چطور می خواهید با گرجستانی ها که زن ایران را لخت می کنند؟ چقدر اید این ضعف ها را تحمل کرد. سیاست خارجی فقط این نیست که بگوییم ما در مذاکرات شرکت کرده ایم. 4 سال مذاکره کردیم اما حقمان احقاق نشده است. چه کار باید کرد؟
آقای دکتر جهانگیری شعارهای زیبایی دادید انصافا. سوال درباره اقتدار بود. اقتدار ما مستلزم تجهیزات، اطلاعات، برتری علمی است باید به اینها توجه کرد. ما در نوآوری چطور جلو برویم؟ چه برنامه ای باید داشت که این اقتدار را حفظ کرد؟ صنایع دفاعی ما باید تقویت بشود.

آقای جهانگیری اگر می بینید که امروز حرفی برای گفتن داریم در صنایع موشکی و نگرانی آمریکا هم از این اقتدار ماست، این به پشتوانه 30 سال کار تحقیقاتی است که در کشور انجام شده است مجانی به دست نیامده است.

در دولت شما اعتبارات تحقیقات دفاعی را زیر نیم درصد رساندند باید 4 درصد می رساندید. اینها پشتیبانی می خواهد، آنهایی که دارای دانش هستند در زمینه پیشرانه، سوخت هسته ای اینها باید تقویت شوند. شما اگر می خواهید اقتدار خودتان را حفظ کنید باید اینها را تقویت کنید. صرف شعار دادن که کفایت نمی کنید بفرمایید چه کار کرده اید؟ فرصت های بسیار مهمی را از دست داده اید شما متاسفانه بر این اساس نمی شود به شما اعتماد کرد.
آقای روحانی سبک زندگی ایرانی اسلامی خیلی مسئله  مهمی است. اما در دوران شما شاهد رشد دنیاطلبی هستیم. رشد حقوق های نجومی هستیم. شاهد اختلاس‌ها و مفاسد هستیم به صورت سرسام آور. به یاس آورنده مردم. این سازگار است با سبک زندگی ایرانس اسلامی.

این است سبک زندگی اسلامی ایرانی؟ وقتی شاهدیم خانواده تضعیف می‌شود که سوال مجری بود و شما پاسخ ندادید، طلاق رشد و ازدواج کاهش، آیا این سبک زندگی ایرانی اسلامی است؟ با اسراف سازگار است؟ خود دولت نمونه بد این اسراف است.

آیا اصالت را به اشتغال و فعالیت نمیدهد؟ در دوران شما که رکود سراسر کشور را فراگرفته. آیا با سبک زندگی اسلامی ایرانی نباید شاهد رشد فضائل اخلاقی باشیم؟ برعکس شاهد دروغگویی و عدم صداقت و عدم پاسخگویی در دولت رشد می‌کند. آیا در سبک زندگی اسلامی ایرانی باید شاهد خودباوری و افتخار ملی باشیم یا جوانان ما دچار بحران هویت می شوند؟
اهمیت قوه مجریه بسیار بسیار زیاد است و قابل مقایسه نیست با سایر قوا. خود باید در درجه اول مجری قانون باشد، ایین نامه های را هر چه سریعتر اجرا کند این اساس کا راست. اگر ایرادی گرفته شد از سوی قوه مقننه به قوه مجریه باید سریعا برطرف شود. ما در دولت های قبل شاهد آن بودیم که برخی قوانین نادیده گرفته می شد و مجلس اعتراض داشت و بی توجهی می شد حتما باید توجه داشت به تذکرات مجلس محترم شمرده شود و قابل ایراد نباشد.

یک همکاری نزدیک و مستمر بین قوه مجریه و قوه قضائیه باشد. ما یک مبحث بسیار مهمی داریم در قوه قضائیه که جز با همکاری قوه مجریه همکاری نیست و آن پیشگیری از جرائم است. ما می دانیم منشاء اصلی جرائم در قوه مجریه است بنابراین اگر همه وزرا و در راس آنها رئیس جمهور تدبیری داشته باشد برای اینکه چگونگی پدیدار شدن جرائم مختلف و علل آن را مشخص کنند و سعی کنند با بررسی دقیق آماری این علل و عوامل با همکاری دستگاه قضایی نسبت به پیشگیری آن اقدام کنند ما بسیاری از موانعی که داریم دیگر شاهد نخواهیم بود.

دیگر تخلفات نیز در دستگاه قضایی باید حل شود. با توجه به ضرورت اهتمام دولت نسبت به مراعات مقررات و قوانین و جلوگیری از جرائم ما اغلب مسائلمان حل خواهد شد. مسائلی که لازم باشد بین قوا تفاهم صورت بگیرد با توجه به اینکه محور اصلی اتحاد و هماهنگی بین قوا رهبری است قاعدتا ما هیچ مشکلی نخواهیم داشت و فصل الخطاب آن چیزی است که رهبری می فرمایند بنابراین ما به هماهنگی می رسیم برای اداره کشور.
هموطنان عزیز اداره کشور ما میسر نخواهد بود مگر با مشارکت مردمی. مشارکتی صرفنظر از وابستگیهای طایفه ای مذهبی و سیاسی باشد. با انتخاب مدیران شایسته از میان خود شما مدیرانی که متعلق به این نظام مقدس هستند و از شایستگی برخوردار هستند این شایستگی نیز به لحاظ دانش و تجربه مفید و وجدان اخلاقی آنها باید باشد. ما باید بها بدهیم به اهل فرهنگ و هنر بسیاری از تحلیل هایی که آنها می کنند دقیق تر از تحلیل های سیاستمداران است.

مثلا کارگردان جوان ما سعید روستایی که در فیلم ابد و یک روز با زبانی هنرمندانه روایت مشکلات بیکاری، اعتیاد و ضعف روابط عاطفی در گوشه های جامعه است مفتخر شد به دریافت جایزه بهترین فیلم در سال 94 اما دولت همچنان اصرار می کند بر وجود جامعه نشاط و شاداب یا آن طرف دیگر در زمینه فرهنگ رضا امیر خانی در کتاب نفحات نفت فرهنگ نفتی را نقد می کنند اما دولت همچنان می گوید که نفت را به 2 و نیم بشکه در روز فروخته است.

با فروش نفت در واقع مانع اشتغالات جوانان شده است با یک تیر دو نشانه منفی متوجه کشور می شود ما باید احترام بگذاریم به مشارکت عمومی و حضور تشکلهای علمی و رفتار نقادانه به دولت در همه زمینه ها.

ما باید اهتمام بورزیم به موضوع صداقت. این پرده آویزانهایی که در داخل کشور نصب شده و موضع فازهای جنوبی به برجام ربط می دهد این موضوع 50 درصد آن در دولت قبلی انجام بوده این عدم صداقت است و کار برجام نبوده است. موضوع 8 درصد رشد اقتصادی که 6 درصد آن مربوط به فروش نفت خام است 2 درصد آن موضوعی غیر از این است. صداقت آن است که رئیس جمهور بگوید که 6 درصد مربوط به فروش نفت بوده است موضوع رشد اقتصادی.

ما باید پاسخگو باشیم. باید توجه کنیم به اینکه در دنیا دنبال صلح بوده ایم و هستیم هیچ گاه به دنبال تجاوز نبودیم. به ما تجاوز شده است ما از خود دفاع کرده ایم اما در عین حال ما بنا به قانون اساسیمان همواره مدافع محرومان و مستضعفان بوده و خواهیم بود و در این زمینه از هیچ کوششی دریغ نخواهیم کرد.
