عرض سلام دارم خدمت هموطنان و میلاد پرسعادت حضرت مهدی، برای کشور ما برای کشوری که استقلالش تضمین شده است توسط رزمندگان، شهدا و مرزداران ما بسیار جای تاسف است که این مقدار کالای قاچاق وارد می‌شود من اطلاعاتی که فقط از روزنامه‌های خودمان کسب کردم عرض می‌کنم که روزنامه‌های ما  نوشته اند از 114 اسکله رسمی قاچاق وارد کشور می‌شود.

این در هیچ  جای دنیا قابل درک نیست که چگونه است عناصر و افرادی می‌توانند از اسکله‌های رسمی قاچاق وارد کنند و وارد حیطه کشور شوند البته تاکید باز هم بر آن است که گمرک ایران مبادی خودش را محکم کرده و اظهار بر این است که مناطق آزاد حداکثر رقمی که کالای در آن وارد می‌شود بالغ بر 450 میلیون دلار است. برادرانی که اطلاعات دقیق دارند بگویند این 114 اسکله مال کیست؟ و قاچاق اعلام نمی‌شود و جلوگیری از آن صورت نمی‌گیرد.
خوشحالم که بنده به مدت 3 سال از سال 68 تا 72 در آن موقع صادرات 400 هزار دلاری به 5 میلیارد دلار رسید. خوشحالم که صادرات ما به 45 میلیارد دلار رسیده که توسط موسسات مهندسی ما با ارزش افزوده تقریبا صد درصد انجام می‌شود و این افتخار بزرگی برای ایران است که مهندسی ما در بیش از 15 کشور دنیا فعالیت می‌کنند. اگر بخواهیم صادرات را به معنی واقعی انجام دهیم با توجه به تاکیدات رهبری که در اقتصاد مقاومتی داشتند باید بهترین کالا را تولید کنید باید اسپرت اورینتد باشد.

اگر تولیدات ما اینگونه نباشد و نگوییم اول صادرات بعد مصرف داخل موجب می شود که مصرف داخل بر بیرون بچربد. وقتی این کار را کردیم دیگر از اینکه ما مشاغل بسیار کوچک و ضعیف را بخواهیم در مباحث اقتصادی خودمان بگنجانیم این منتفی می‌شود.

ضمنا در عین حال به نظر می‌رسد که اصولا ایجاد پالایشگاه در نقاط مختلف کشور برای اینکه آنها را صادر کنیم یک کار بیهوده باشد چون باید هم نفت را از جنوب کشور مثلا از استان خراسان به سیستان و بلوچستان یا به مازندران برسانیم و بعد محصولات آن رمجدادا به جنوب کشور ببریم و صادر کنیم لذا برنامه‌ریزی مهم است و خواهش می‌کنم که در سوالات به خود سوالات جواب بدهید.
مشکلات بانکی بدون تردید از دولت قبل و شاید دولت‌های قبلی به ارث رسیده است. اینگه نگوییم دولت قبلی چه کرده این مراجعه به تاریخ را خدشه ساز می‌کند. آنچه که در گذشته بوده تاثیر مستقیم دارید. نظام بانکی ما هم یک اصلاحاتی کرده است ولی اصولا نظام بانکداری که به اصطلاح اسلامی است این نظام بانکداری یک نظام بانکداری اروپایی است چون بانک اصلا یک بحث اروپایی است جدید است.

ما آمدیم عقود اسلامی را بر آن سوار کردیم به عنوان یک پوشش نه کسی که مراجعه می‌کنند نه مدیران بانک نمی‌دانند چه چیزی را امضا می‌کنند؛ من سه سال در بانک صنعت و معدن بودم آنها نمی‌دانند چه چیزی را امضا می‌کنند. به نظرم اگر قرار است بانک در کشور ما به تولید ما به تجارت ما به صادرات ما کمک کند باید خیلی شفاف باشد. باید درست موضوع قرض دادن، وام دادن را مطرح کند وگرنه همانطوری که الان بانک‌های ما به موسسات سرمایه‌گذاری و موسسات بنگاه‌داری تبدیل شده و ناچار هم هستند که این ادامه می‌یابد لذا حتما باید در نظام بانکداری تجدید نظر صورت گیرد.
طبیعی است که عظمت ایران و استقلال ایران و آینده ایران باید بر اساس تولید بر اساس ایجاد امکانات مختلف فراهم شود همانطور که من در جلسات گذشته هم عرض کردم زیربنای همه اینها حفظ ایران است. حفظ ایران در درجه اول آنچه که در جریان جنگ تحمیلی به خوبی انجام شد صورت گرفت و رزمندگان و شهیدان ما با خون خودشان مرزهای ما را حفظ کردند. اما ما پس از آن چه کردیم؟

ایران، نفت، گاز، آب، خاک جنگل، هوا، رودخانه خودش را در اختیار ما گذاشت و ما آن را تخریب کردیم. بنابراین اولین تلاش برای این مسئله احیا و مدرنیزاسیون کشاورزی در جهت اصلاح سرزمینی ایران است. این مهمتر از هر اقدام صنعتی است. با اینکه خودم مهندس هستم و در جهت صنایع در کشور تلاش و کوشش کردم. ولی امروز حیات ما و زندگی آینده ما به اصلاح کشاورزی ما و به اصلاح سرزمینی ما برمی‌گردد

عظمت ایران که مقام معظم رهبری فرمودند 3،4 روز پیش پایه و اساسش این است. اما در زمینه تولید در همین اقتصاد مقاومتی چند بند مهم آمده است یکی صادرات بنابراین ما باید تولید اکسپرت اوریندت داشته باشیم. دوم جذب سرمایه‌گذاری در ایران و اصلاح نظام بانکی. سوم استفاده از نیروهای تلاشمندی که امروز در اصناف‌، کارفرمایان و کسانی که امروز به طور بالقوه و بالفعل کار می‌کنند باید گسترش یابد.

چون کار صادرات از هر کسی ممکن نیست. ممکن است در 4 درصد باشند. ولی کسانی که کارفرما هستند اینها می‌توانند با گسترش کارشان کمک کنند در این زمینه حتما تجمیع سرمایه استفاده از سرمایه‌های داخلی حتما ضروری و مفید است و امکان صادرات هم برای کشور ما است اگر ما صادرات نکنیم تولید خودمان را صادرات محول نکنیم غیر ممکن است بتوانیم این کار را انجام بدهیم.

صنایع نمی‌تواند زودبازده باشد صنایع باید ریشه داشته باشد با فناوری خوب و مفید سروکار داشته باشد تا ما بتوانیم رونق صنعتی، رونق تولیدی در کشور را ایجاد کنیم و اول از همه حفظ ایران است.
آقای میرسلیم استاد سوال کردن هستند یک سوال از ایشان دارم ایشان 15 سال رئیس هیئت مدیره یک شرکت موتور سازی در شمال ایران بودند بفرمایند در این 15 سال چه تحولی در این کارخانه ایجاد کردند و الان این کارخانه در چه وضعی است؟ بنده سالها با توجه به سوابق خودم اگر صنعت ما اکسپرت اوریندت نباشد بر به معنای صادرات نباشد محکوم به فناست اما بسیاری از افراد در مجلس در نقاط مختلف چراغی که به مجلس رواست چرا می‌خواهید بدهید دست استکبار جهانی محصول ضعیف ایرانی مستضعف ایرانی کار می‌کند بفرستید خارجی‌ می‌کنند ما در کشورهای دیگر می‌توانیم تولید ساختمان بکنیم با مصالح داخلی خودمان در ایران. الان در 15 کشور داریم کار فنی انجام می‌دهیم اینها وابسته می‌شود به صنایع داخلی. ما در صنایع خودمان یکی صنایع وابسته به صنعت خودرو دچار مشکل بودند که رفع می‌شود یکی صنعت ساختمان که باید خودشان را به صادرات وفق بدهند. باید بازار جهانی پیدا کنند، صادر کننده باید ایجاد شود بتواند محصولات خودش را انجام بدهد.

ما از یک طرف می‌گوییم سرمایه‌گذاری خارجی از آن طرف با هرگونه سرمایه‌گذاری خارجی در مطبوعات مخالفت می‌کنیم هر قراردادی که نوشته می‌شود می‌گویند این قرارداد استعماری است و به نفع کشورهای خارجی است. اگر قرار است آنها تکنولوژی بیاورند باید منافع آنها هم حفظ شود. بحث کشاورزی و اصلاح مسائل زیست محیطی کشور خودش اشتغال‌زایی بسیاری خوبی فراهم می کند که می‌تواند مورد نظر قرار بگیرد.
آقای رئیسی دو بار فرمودند منابع دیگر پیش‌بینی شده است خواهش می‌کنم بفرمایید این منابع دیگر کجا پیش‌بینی شده است؟ ما نفری 45 هزار تومان یارانه در دولت قبل دادیم میوه ده برابر شد، بنزین هشت برابر و مسکن 3 برابر شد. یعنی ما گفتیم 45 هزار تومان می‌گذاریم جیبتان اما 500 هزار تومان به خاطر 26 درصد تورم از جیبشان در آوردیم. امروز هم اگر بخواهیم دو برابر، سه برابر و 4 برابر یارانه را تقسیم کنیم چه اتفاقی می‌افتد؟ این اتفاق می افتد که به جای 250 هزار تومان که به آنها می‌دهیم 800 هزا رتومان از جیب آنها خارج می کنیم.

دولت فعلی توفیق داشته که تورم را کم کرده است. نباید اینگونه باشد که گروهی از مردم که دوست دارند رای بدهند به یارانه بدون آنکه منابع آن مشخص باشد. ما درآمدهای دولت خیلی مشخص است مالیات را که می‌فرمایید فشار نیاورید، پول ارز که بانک مرکزی پول چاپ می‌کند اجبارا می‌دهد دست دولت. منابع دیگری از کجا تامین شده است؟
برنامه 1404 اهداف آن بسیار والا است. اما واقعیت این است که ما به حرف‌های عاقل اقتصاددانمان که راه حل علمی نشان می‌دهند گوش نمی‌دهیم ما بر اساس داده‌هایی که به ما می‌رسد می‌خواهیم علم را تغییر دهیم. ما در زمانی که تحریم شدیم و باید در مقابل آن کمربندمان را محکم ببنیدم د رمقابل آن متقابلا اقدامات قوی تری با بسیج نیروهای مردمی انجام بدهیم برای اینکه بگوییم که تحریم در ما اثر نداریم رفتیم از همه آن تحریم کنندگان کالا وارد کردیم و رنگ و روغن به مملکت زدیم.

توسعه و تولید غیر تمرکز سرمایه‌ای، غیر تلاش، غیر از کوشش راه دیگری ندارد با سیاه‌نمایی هم توسعه ایجاد نمی‌شود. مردم دارند کار می‌کنند خیلی کارخانه‌ها دارد کار می‌کنند زندگی  دارند می‌کنند اینکه ما می‌گوییم واویلا در مملکت است. ما از این تریبون داریم بدترین سیاه‌نمایی‌ها را در کشور می‌کنیم چنین نیست اگر می‌خواهیم کار را درست انجام بدهیم به اقتصاددانانمان توجه کنیم به بازرگانان سابقه‌دارمان توجه کنیم و بدانیم راه حل چیست خلاصه بگویم اگر می‌خواهیم توسعه پیدا کنیم باید از همه چیزمان بزنیم در راه توسعه بزنیم وگرنه با راحت‌طلبی و شعار راحت‌طلبی بخواهیم جلو برویم یقینا به 14.4 نخواهیم رسید.
مقدمتا من چون با اعلام دارایی‌های نامزدها مخالفت کردم و هیچ قانونی هم در این زمینه وجود ندارد چون ملاک اصلا پول داشتن یا نداشتن نیست چه بسا ممکن است کسی فقیر باشد اما کیسه بدوزد. نامزدها تقاضا دارم که نسبت به اعلام منابع پولی ستادشان به طور مشخص با ارائه دهندگان یعنی نامشان را ببرند و مخارجی که انجام دادند اعلام کنند. من عذرخواهی می‌کنم که از سوال فراتر رفتم.

ما باید در خصوص مالیات افراد را در حقیقت مثل کشورهای اروپایی رصد کنیم و درآمدهای واقعی را شناسایی کنیم و سیستم جامع مالیاتی را به کار ببریم. چون همانطوری که یک یاز دوستان اشاره کرد حدود 40 درصد از کسانی که مالیات پرداخت نمی‌کنند آنها اصلا در زمره مالیات‌دهندگان نیستند و باید سیستم جامع مالیاتی را طراحی کرد و به مورد اجرا گذاشت.

در خصوص شرکت‌های تولیدی که واقعا مظلوم هستند به خصوص کسانی که صنایع ظریف را کار می‌کنند و فشار زیادی روی آنهاست از قبیل به هر حال بیمه‌های اجتماعی، مالیات ممیزی و غیره حتما باید نسبت به کسانی که تولیدات صارداتی به خصوص یعنی تولید با کیفیت صادراتی می‌خواهیم برای آنها معافیت مالیاتی در نظر حتما داشته باشیم.
من دوست داشتم نوه 6 ساله‌ام می آوردم که عینا نشان بدهم برای آنها باید کار کنیم طبیعتا هر سیاستمدار و مدیر جامعه باید مردم را دوست داشته باشد تا بتواند برایشان کار کند. اما دوست داشتن انواع مختلف دارد امام مردم را دوست داشت اگر در حمله بعث عراق به مردم می‌گفت که من شما را دوست دارم بروید پنهان شوید که آسیب نبینید، من شما را دوست دارم. به مردم گفت که به جبهه‌ها بروید و ایران را حفظ کنید چنین شد که مردم به جبهه رفتند و ایران را حفظ کردند. ما برای 4 تا رای نباید کاری کنیم که مردم را به عنوان دوستدار درست خود را معرفی کنیم. وعده‌هایی که داده شده هیچ کدام عملی نیست.

سوال می‌کنیم چرا منابع یارانه 3 برابر را نمی‌گویید می‌گویند آماده است از کجا؟ معلوم نیست.این فرمایشات مقام معظم رهبری که فرمودند استقلال ملی و عظمتت ملت ایران در ذهنم بوده است. به همین دلیل حفظ ارجمندی ایران د ردرجه اول قرار دادم. به جای پخش یارانه به همه اینکه تظاهر به دوست داشتن همه می‌کنم گفتم به خانواده‌های ناتوان و مستضعف کمک می کنم و گفتم که یارانه را به آنها می‌دهم و سرانجام به مسئله اقتصاد مقاومتی، تولید برای صادرات،‌تولید و اصلاح کشاورزی در جهت رفع مشکل نابودی ایران که ایران همه چیز را به ما مردم داده است.

مام میهن همه چیز را به ما داده و ما باید جبران کنیم. همه مردم ما بدانند که نفت،‌آب، گاز، جنگل، رودخانه در خدمتشان بوده و امروز اگر بخواهیم ادامه بدهیم میراث یک سرزمین سترون را خواهیم داشت و نه استقلال ملی خواهیم داشت و نه عظمت و سربلندی ملت ایران. پاینده باشید.
