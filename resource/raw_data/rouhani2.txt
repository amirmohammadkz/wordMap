ما اگر می‌خواهیم مسئله فرهنگ جامعه را و آموزش را بالا ببریم باید به زیربناهای آن توجه کنیم. اولین زیربنا اخلاق است. اخلاق از اینجا منشا می‌گیرد که حق الناس را مراعات کنیم. حقوق مردم را نباید زیر پا بگذاریم. فرض کنیم فردی تخلف کرده آن کسی که باید بگوییم که متخلف است کیست؟ آیا در نهایت محکمه است یا خیر؟ اگر بناست که محکه بگوید چطور آقای قالیباف در مصاحبه قبل از محکمه به وزیر اتهام می‌زند ناروا. اگر می‌خواهیم در جامعه تحقیق و علم جلو برود باید آزادی باشد.

اگر آزادی نباشد، چطور جوانان  ما می‌توانند به پیشرفت اساسی برسند. وقتی در شیراز یک نماینده مجلس را دعوت می‌کنند و دوستان خود شما مانع می‌شوند و در خیابان با آجر حمله‌ور می‌شوند. کسی که فرزند آیت الله مطهری است آیا در چنین جامعه ای می توانیم تعالی و دانشگاه آزاد داشته باشیم. باید در جامعه شرایطی بوجود بیاید که شکوفایی ایجاد شود. الان می گذاریم افرادی که صاحب فرهنگ هستیم از استعدادشان استفاده شود. ما الان یک هنرمند داریم از دعای ربنایش ممانعت می کنیم و چطور می توانیم از تعالی و پیشرفت داشته باشیم.
اگر مردم انتقاد نکنند یعنی مشارکت نکرده اند و سهم خود را در پیشرفت کشور ایفا نکرده اند. این روشی است که حتما باید اصلاح شود. خودم به آن اعتقاد دارم در این انتخابات کیا هستند که در فضای مجازی آزادند و کیا هستند هر روز احضار می شوند به بهانه های مختلف

اینجوری می‌خواهیم در جامعه عدالت گستری کنیم؟ اگر می‌خواهیم برسیم به شرایط مناسب سیاسی باید همه احزاب و گروه ها از حقوق مساوی برخوردار باشند. اقوام و اقلیت‌ها  چه؟ آیا در کشور ما همه اقوام و اقلیت‌ها دارای حقوق مساوی هستند؟ زمانی که فرماندار خانم اهل سنت در جایی نصب می کنیم از دو طرف مورد حمله ایم. از طرفی چرا خانم؟ و از طرفی چرا یک اهل سنت؟ حقوق شهروندی برای این است. انشاء نیست. تبدیل می شود به زنگ عمل. به زنگ حساب کشی از بخشهای مختلف در دولت دوازدهم.

ما یک ایران داریم و همه ایرانی‌ها از حقوق مساوی شهروندی باید برخوردار باشند.
خیلی مهم است که مردم ما به این مسئله مهم توجه کنند که افرادی که امروز کاندیدا هستند باید به طور خیلی صریح به مردم بگویند با برجام می‌خواهند چکار کنند با دنیا چطور می خواهند تعامل کنند و برای اجرای برجام اگر برجام یک توافقی هست که مورد قبول است پس چرا این همه در خیابانهای تهران بیلبورد زدید و فحاشی کردید به مذاکره کننده، اگر می‌گویید میدان جنگ است که درست هم است وقتی دیپلماتهای ما در مذاکره بودند شما چه کردید؟

چه حرف‌های نامربوطی بعضی ها زدید همانند مخالفین مردم ایران که صهونیست ها و وهابی ها و تندروهای آمریکا مخالف بودند یک عده ای همراه آنها شروع کردند به مخالفت کردند. مردم باید بدانند با زحمات فراوان برجام به دست آمده برجام یعنی تمام تحریم های هسته ای بردشته شده است اگر شما می گویید، برادشته شده است اگر شما می‌گویید تحریم‌ها مانند بگویید کدام است.

اگر برجام نبود نفت ما به جای یک میلیون بشکه می شد دویست هزار بشکه و شما این وعده و عیدها را امروز چطور برآورده می شد کما اینکه هیچ کدام برنامه و حساب و کتاب ندارد. به صراحت به مردم بگویید در برابر برجام چه می کنید همه شما مخالف بودید وقتی ترامپ آمد خوشحال بودید که برجام را پاره می کند. امروز مردم باید بدانند که دوباره تحریم بر می گردد تقابل بر می گردد یا نه؟ شما چقدر در مسائل خارجی و داخلی؟ آقای رئیسی در مسئله هسته‌ای چه اطلاعاتی دارید که دارید قضاوت می‌کنید؟ در فناوری وضع ما امروز بهتر شده از گذشته، اراک ما دارد به بهترین شکل بازسازی می شود.
بسیار مهم است ما بتوانیم از قدرت دیپلماسی هم برای امنیت خودمان و ثبات منطقه استفاده کنیم و هم بتوانیم قدرت خودمان را از لحاظ اقتصادی، سیاسی بالا ببریم. در این دولت خوب از روز اول از اهرم سیاست خارجی استفاده شد.

سالها بود که این اهرم کنار گذاشته شده بود به خوبی از این اهرم بهره برداری نمی شد ما دیدیدم در این مذاکرات هسته ای با دولت های شش گانه و قدرتمند ما توانستیم حق خودمان را به کرسی بنشانیم چیزی که باورش نمی کرد همه به ما می گفتند اگر هم بر فرض روزی هم توافق هسته‌ای به ثمر برسد پی ام دی را چه می کنید؟ ما متهم هستید این اتهام را چه می کنید؟ ما این مسئله را حل کردیم آژانس آمد و گفت که همه مسائل با ایران حل شده است.

این قدرت دیپلماسی ایران است فکر نکنیم این قدرت کم است با همین قدرت است که ما داریم برای سوریه مذاکره می کنیم. در سوریه رفته اند عزیزانی به عنوان مستشار نظامی تلاش کرده اند و شهید داده ایم. ما باید بتوانیم این مسائل را در میز مذاکره حل کنیم. من در دفاع مقدس و در مذاکرات سیاسی حضور داشته ایم. خوب ؛دفاع مقدس تمام شد آیا تمام حقوق ما استیفا شد. باید دیپلماسی بقیه حقوق احقاق شود. در دیپلماسی است که داریم در مورد امنیت منطقه و مسئله سوریه بحث می کنیم.
قدرت یک کشور از مولفه های مختلف تشکیل می شود باید ببینیم امروز قدرت ما از3، 4 و 5 سال پیش چگونه است؟ در زمینه سیاست داخلی و خارجی و چه مسائل فرهنگی. امروز ما در شرایطی هستیم که ایران به عنوان یک قدرت بزرگ در منطقه از دید همه جهانیان مطرح است. این نکته کوچکی نیست که مهمترین معضل منطقه یعنی دولت سوریه الان در دنیا دارد مذاکره می شود ایران ترکیه و روسیه الان دارند بار را بر دوش می کشند کی بوده تا حالا؟

کی بوده که ایران در مذاکرات بین المللی نقش چنین تاثیرگذاری داشته باشد؟ من در طول این مدت 3 سال و نیم که با 120 نفر از سران کشورهای جهان ملاقات داشته ام در تمام این ملاقات ها کاملا روشن بوده که جایگاه ایران نسبت به گذشته تغییر کرده است این ادعا که جوانان ما در دولت های قبل وضعشان بهتر بوده چرا اشتغال وضعش آنگونه بود؟ چرا جوان های ما نیامدند و در زمینه مسائل شرکت‌های دانش بنیان با اینکه قانونش تصویب شده بود هیچ اقدامی نشد امروز ما می بینیم 3 هزار شرکت دانش بنیان در کشور ما فعال شده است اینها قدرت تکنولوژیکی است.

امروز 100 هزار شغل در زمینه دانش بنیان تولید شده است. امروز صادرات ما در بخش های مختلف بیشتر شده است.
مسئله فرهنگ و سبک زندگی جامعه ما یک مسئله بنیادین است و در این زمینه تلاشهای بسیار خوبی شده است و ما امروز شاهد آن هستیم که مردم احساس آزادی بیشتری می کنند. این جلسه جلسه فرهنگی و سیاسیت داخلی و خارجی است. باید بدانیم چگونه میخواهیم با مردم رفتار کنیم.

آیا می‌خواهیم آنها را در همه زمینه ها توانمندتر کنیم یا میخواهیم در زندگی مردم بیشتر مداخله کنیم؟ این چیزی است که پیش روی مردم است و باید انتخاب کنند. دولتی که اتکایش به مردم است و همه چیز را از طریق کمک به مردم میخواهد حل کند و از طریق انحصار و مداخله میخواهد حل و فصل کند. آمار و ارقامی که این روزها داده می شود برای مردم ما بسیار جالب است و یادآور آن روزهایی است که افرادی به مردم وعده و وعید می‌دادند و دیدیم پایان آن دولت‌ها مردم به چه روزی افتادند و تورم و بهداشت چگونه شد و مردم وقتی به بیمارستان یم رفتند حتی ملافه و دمپایی هم باید از بیرون میخریدند. عزت مردم زیر پا گذاشته شد. اطمینان ندشاتند از صبح تا بعد از ظهر قیمت‌ها چه می شود.

نمی‌دانسنتند شرایط فردا چگونه است. ذخیره می کردند. امروز آرایشی به وجود آمده است. سبک زندگی از اخلاق و ایمان آغاز می شود. اگر ما معتقد باشیم به انقلاب و نظام و اسلاممان، مردم فریبی نمیکنیم و. صداقت رفتار می‌کنیم. انشقاق ایجاد نمی‌کنیم. درصد ایجاد نمی‌کنیم.

رئیس جمهور رئیس جمهور 100 درصد مردم است. امام فرمود همه با هم تقسیم بندی های بیخود نکنیم. کپی پردازی های ناشیانه نکنیم. یه جایی جنبش 99 درصدی شده حالا چون سال 96 است بکنیم 96 درصدی؟ نکنیم. انشقاق جامعه امنیت را از بین می برد. هر جا موفق شدیم آنجا بود که موفق شدیم. آنجایی از برجام توانستیم استفاده کنیم که متحد بودیم.

آنجا که می‌خواستیم برجام را به هم بزنند، روی موشک شعار نوشتند، شهرهای زیرزمینی را نشان دادند تا برجام را به هم بزنند. اخلاق و اسلام را قاطبه جامعه ما دنبال می کند.
یک نکته درباره کرسنت بگویم چون گفتند 14 میلیارد چون ممکن است ذهن مردم مشوش شود این نیست هنوز به داوری نرسیده و باید در داوری به نتیجه برسیم و رقم‌ها این رقم ها نیست که در شایعات گفته می شود.

مسئله مهم این است که بگوییم میخواهیم چه کنیم؟  می‌خواهیم برگردیم به قبل 92 یا راهی که ملت بزرگ ما در این سه سال و نیم با همه زحمت و تلاش انمجام داده را ادامه داده و به اهداف برسیم؟ ما  وسط راهیم. آنچه  گفته و شعار داده می شود وعده ای است که با واقعیت منطبق نیست.

یک برنامه 5 ساله نوشته شده رفته بحث شده در مجلس تصویب شده اگر خیلی خوب تلاش کنیم در 5 سال آینده به طور متوسط رشد 5 درصدی داشته باشیم. رهبری هم همین را خواستند. آنها که رشد 26 درصدی وعده می دهند شدنی است؟ درآمد کشور را می شود 2.5 برابر کرد در 4 سال یا وعده توخالی است؟ کجای دنیا رشد 26 درصدی داشته؟ چرا دقیق سخن نمی‌گوییم؟

می‌گوییم رکود است. سال 91 رکود چه بود رشد ما چه بود تقریبا -7 بود حالا که رشد بالای هشت درصد داریم شعار رکود داده می شود؟ بله در برخی بخشهای هنوز باید کار شود. این در صورتی امکان پذیر است که در همه زمینه ها مردم فریبی را کنار بگذاریم. برای موسیقی و هنر چه کردیم؟ ارکستر سمفونیک و ملی که تعطیلش کرده بودند را چه کسی راه اندازی کرد؟ سینماها را چه کسی دوباره راه اندازی کرد؟ این را ه امید را باید ادامه بدهیم نگذاریم بذر یاس پاشیده شود.

بله قول دادیم در کنار اجرای برجام هم سرمایه هم فناوری می‌ارویم و هم صادرات. چند روز پیش رفتم پروژه ای را افتتاح کردم، یک اتومبیل با فرانسوی ها می سازیم چند ماه پیش در بازار فرانسه آمده با فناوری مشترک امروز 40-60 هستیم بعد 70-30 از این که تولید میشود 30 درصد را صادر می‌کنیم سرمایه خارجی هم آمده برای اینکار 270 میلیون دلار سرمایه خارجی آمده این  وعده ای است که به  مردم دادیم عمل کردیم. ما وعده ندادیم عمل کردیم گفتیم گزارش دادیم. بنابراین آنچه ما امروز در برابر آن قرار گرفتیم واقعیت دوراهی است که باید یکی را انتخاب کنیم،‌یا شعار و وعده یا عمل و اجرا  یا یک مدیریت و دولت آمرانه یا یک دولت مردمسالار.
مسئله ساده زیستی ما در مقام عمل باید با قوانین و مقررات و آیین نامه ها تنظیم کنیم. والا با شعار یک کسی لباس ساده می پوشد من ساده زیست هستم و بعد می بینیم بزرگترین فسادها در همانجا نشات می گیرد در سالهای گذشته دیدیم که چه فسادهایی صورت گرفت.

عده‌ای آمدند که ما ساده‌زیست هستیم و گفتند که ما از اموال مردم حفاظت می‌کنیم دیدیم که به خاطر بی‌توجهی و عدم استفاده از فرصت 2 میلیارد دلار آمریکایی‌ها پول ما را ضبط کردند. آن مبلغ چقدر می‌توانست به زندگی مردم کمک کند.

3 و 4 میلیاردی که تحت عنوان دور زدن تحریم بردند چه شد؟ این پول‌ها دست چه کسانی بود؟ چه کسانی به اینها اجازه دادند: دستگاه قضا باید به مردم جواب بدهد در این زمینه. ما باید شبکه ای ایجاد کنیم که همه چیز شفاف باشد. دولت دنبال قانون شفافیت است آئین نامه ها را نوشته و دارد اجرا می شود دولت الکترونیک برای این است و اگر همه چیز شفاف شد آن وقت اعتماد و ساده زیستی هم حاصل می شود.
گفته شد که ما به دنبال صداقت هستیم و بیان واقعیت کاملا درست است من از مردم شریف و عزیز ایران می پرسم که کاندیداهای عزیزی که در طول این دو هفته در  برنامه هایشان از دولت انتقاد می کنند. من سوال من این است که دولت هیچ کار مفیدی نکرده؟ طرح تحول سلامت، بیمه همگانی، خودکفایی گندم، گازوئیل، در بنزین که به زودی انجام میشود، زندگی کشاورزان که بهتر از گذشته شده است، سالی که گذشت 15 هزار میلیارد دولت پول گندم آنها را پرداخت کرده، راههای روستایی، برقی که الان خانوار 10 خانوار به پایین تر در روستا نداریم که برق نداشته باشند، گازرسانی که تا الان 9 هزار روستا گازرسانی شده، افزایش صادرات غیر نفتی که در تاریخ 60 ساله گذشته بی نظیر بوده، بهره برداری پارس جنوبی اگر کمپرسورها توقیف بود و با برجام درست شد، اینجا انجام نشده؟
