من به خودم تذکر می دهم اگر سوالی از من بشود همان سوال را پاسخ بدهم و احیانا از حاشیه رفتن از سوال خویشتنداری کنم. در مورد آموزش و پرورش فکر می کنم سندی به نام آموزش و پرورش و سند 14.4 چنانچه به آن عمل شود آموزش و پرورش ما و آموزش عالی ما متحول می شود.

ما در آموزش و پرورش به امر تربیت کمتر توجه داریم یعنی عمل به جوارح و تربیت در کنار آموزش و این نقصی است که همواره در آموزش و پرورش ما وجود دارد. یک نقص در قانون داریم و آن اینکه اعضای علمی دانشگاه‌های می توانند شغل دوم داشته باشند.

در حالی که اعضای علمی دانشگاه‌ها باید فقط کارشان دانش، پژوهش و راهنمایی دانشجویان باشد. اگر دانشگاه‌های ما دقت بیشتری بکنند و دانش آموختگان ما مدارج تحصیلی را با مراتب عالی بگذرانند نتیجه بهتر می‌شود. چطور ممکن است یک نفر پزشک شود مثلا با نمره 12 قبول شود یک نفر مهندس سازه شود با نمره 12 قبول شود. دانشگاه تربیت ما مرکز تربیت کاردهای کشور است که در این مورد باید دقت شود.
بنده بدون اینکه کوچکترین وابستگی به دولت یازدهم داشته باشم و بعد از چهار سال اولین بار است جناب روحانی را در اینجا زیارت کرده ام و تقریبا هیچ‌کدام از وزرا را در طول 4 سال اخیر هم ملاقات نکردم غیر از یکی دو مورد؛ گواهی می‌دهم که بزرگترین هجمه‌ها و تخریب‌ها در روزنامه‌ها و سایت‌ها علیه این دولت اتفاق افتاده اما اینکه دولت نمی‌تواند به بعضی از پیشنهادات یا به گمان من به بسیاری از انها توجه کند علتش بزرگ شدن هزینه های جاری دولت است که مشکلات مختلفی را برای پژوهشگاه ها و معلمان و ... ایجاد می‌کند.

درآمد مشخصی که مجلس تصویب می‌کند معلوم است و من تعجب می‌کنم که همه چیز را برای همگان همیشه می‌خواهیم. این امکان پذیر نیست و وعده‌هایی که امروز می‌دهیم و به نوعی خاصه خرجی می‌کنیم از بودجه‌ای که همین الان ناتوان است.

اگر ما دولت‌مان را متناسب کنیم و مشخص کنیم که چه اقداماتی می‌شود کرد آن دستور العمل‌ها و پیشنهادات قابل اجراست والا اینکه برخی کلمات را به دلایلی به  کار گرفته شده است، دستاویز قرار دهیم هرچند ممکن است درست نباشند، آن وقت باید عناوینی که روزنامه‌ها به کار می‌برند هم باید مورد توجه قرار دهیم که دشنام‌ها چقدر بوده و برخی کلمات که احیانا جایی گفته شده چقدر بوده است.
ما اگر می خواهیم یک مسئله ای را بررسی کنیم به سابقه تاریخی آن باید نگاه کنیم. ساختمان پلاسکو در سه ساعت فرو ریخت و در بیست روز آواربرداری شد. در حالیکه ما از طرف قدرت های بزرگ تحریم شده بودیم چون کبک بعضی ها سر خودشان را زیر برف بردند و گفتند که تحریم اثر ندارد. از همان کشورهایی که ما را تحریم کرده بودند کالاها را گرانتر خریدند و 50 دستگاه اتومبیل سوپر لوکس با همان پول نفت که با واسطه می فروختند خریدند و وارد کشور کردند تا بگویند ما تحریم نیستیم. برجام مشکلاتی دارد که یقینا در هر معاهده ای مشکلاتی هست و هر دولتی در یک معاهده دو طرفه یا چند طرفه می خواهد به نفع خود بهره ببرد.

همانند دولت جنگ دولت آن موقع با سهمیه بندی کالاها با کنترل قیمت کالاها با کنترل ارز، با 500 هزار بشکه فروش نفت و نفت 7 دلار توانست مملکت را اداره کند در زمان تحریم نیز باید چنین کاری را انجام می دادیم.

وقتی برای پز دادن شروع به ولخرجی کردیم و خزانه مملکت را تهی کردیم بعضی از دوستان کف می زدند و تایید می کردند. ولی الان که تحریم ها برطرف شده است این شکل و حالت را بر خودشان می گیرند.
طبیعی است که نگهداری شان جمهوری اسلامی در همه دنیا از یک سو و ارتباطات حسنه و تعامل فی ما بین دولت جمهوری اسلامی با دولت های دیگری که به رسمیت شناخته شده اند در تمام زمینه ها مورد نظر هست. این البته بستگی دارد به عملکرد و نگاه دولت های طرفهای مقابل. اما تدبیر در زمان‌های مختلف باید متفاوت باشد با دولت‌های مختلف باید متفاوت باشد. طبیعتا ما همسایگانی داریم که با حفظ عزت و همینطور اقتدار خودمان باید با آنها در تعامل باشیم.

فرهنگ ارتباطی بر اساس آنچه که در تاریخ اسلام و آموزه های اسلام گفته شده باید باشد. طبیعی است حذف همین ایه شریفه قرآن که ولاتحسبوا ال

ذین ... ما از هرزه گویی، دشنام گویی و کلماتی که فقط دل خودمان را خنک می کند باید دوری کنیم. طبیعی است که ما همواره در مقابل

عناصری که از صهیونیست‌ها دستور می‌گیرند از استکبار جهانی دستور می‌گیرند باید استقامت داشته باشیم. اگر انعطاف و اخلاق خوش داریم استقامت هم داریم. در مورد کمک های فرهنگی مستشاری و روابطی که با آنها داریم در ارتقاء توان آنها برای استقامت باید تلاش کنیم و در عین حال با دیپلماسی مثبت با عناصری که حمایت می کنند از تروریسم باید تعامل داشته باشیم تا آنها را هم تحلیل کنیم. اما یادمان نرود ما اگر بخواهیم موضوع را به سادگی ببینیم و در هر مورد دقت لازم برای پیشرفت کار نداشته باشیم ضربه خواهیم خورد و آن این است که باید با یک استراتژی صحیح که مورد تایید نظام است، تصمیمات لازم را به اجرا در بیاوریم در این مورد ما حتما نیروهای دفاعی خود را به بهترین وجه باید تقویت کنیم و خودمان عناصرمان را مورد توجه قرار بدهیم که بتوانند بهتر عمل کنند.
من تشکر می‌کنم از تذکراتی که برادران عزیز دادند و موضوع را بسط دادند و باز کردند. چند مسئله هست که ما می توانیم ارتباطاتمان را با همسایگانمان به خوبی انجام بدهیم. به جای آنکه با همسایگانمان به تضاد برسیم باید به تعامل برسیم.

یکی دفاع از آنچه که ما داریم و دیگران هم به صورت مشترک از ما بهره برداری می‌کنند مثل مخازن گاز که امروز برداشت‌مان با قطر به حد تساوی رسیده است یا مخازن مشترکی که با عراق داریم. یادمان باشد که ما اگر همه چیز را بخواهیم

دفعتا واحدتا حل کنیم یک چراغ جادویی علاءالدین می خواهد که همه مسائل را به صورت معجزه آسا حل کنیم. کما اینکه شعارهای برخی از دوستان حل همه مسائل کشور با یک جرقه و یک شجاعت بی نظیر است. در حالی که اعتباراتی که مجلس تصویب می کند برای بودجه ما کفاف امروز کار دولت را نمی دهد خرج تراشی های اینده را از همین بودجه داریم انجام می دهیم. در سیاست خارجی هم اگر ما ادعا داشته باشیم که با سرپنجه قدرت خود می توانیم حل کنیم طبیعتا اشتباه است.

وجود ما به عنوان یک نیروی پر استقامت در منطقه معنی می دهد. من عرض کردم در آنجا که چند دقیقه پیش که نشسته بودم اگر ما تحریم شده بودیم و استقامت می کردیم و هزینه کم می کردیم کشور خودمان را تجهیز می کردیم مقابل آن تحریم آنها به مراتب نقطقه ضعفان کم می شد. ولی وقتی هر چه داشتیم خوردیم و پز دادیم با دارایی های خودمان آنها فهمیدند. آنها با اطلاعاتی که در داخل مملکت به طریق اولا دارند، این مسائل را می بینند.

صادرات، اعتماد به مردم، اصناف، تجار، دولت نمی‌تواند این کار را بکند. ما نگوییم صادر کننده زالو صفت سرمایه دار زالو صفت، دوم اینکه سرمایه گذاری خارجی در کشور را بپذیریم. اعتراف می کنیم که ظرفیت پذیرش سرمایه پذیری در ادارات و دستگاههای ما نیست. ما باید تلاش کنیم که تهدیدات سرمایه گذاری در کشور به طریق اولا کم شود و فضاهای فرهنگی در کشور، نیروهایی که به باید به آنها اعتماد کنیم که ایران را به عنوان یک قدرت برتر فرهنگی صادراتی صنعتی بشناسند عمل بکنیم.

امروز اگر یک ماشین آلات ایرانی به عنوان جمهوری اسلامی ساخته شود و صادر شود کشورهای مسلمان مردم مسلمان کشورهای دیگر آن شی را به عنوان دستاورد انقلاب می دانند می فهمند که در کشور ما چه اتفاقی افتاده است در کشورمان در اصناف در صادرکنندگان در نیروهای سرمایه گذار نیروهای بسیار خوبی هستند اما احتیاج به این دارند که تضمینی برای اینده شان داده شود و این کار را هر چه بهتر انجام بدهیم زیر نظر اقتصاد مقاومتی می تواند مفید و بهتر واقع شود. آنچه از من سوال شد که من چه می کنم اگر دیگران جواب بهتری دارند، سپاسگزارم.
خیلی خوشحالیم که با تدبیر مقام معظم رهبری با خون شهدای ما اعم از شهدای دفاع مقدس و شهدای مدافع حرم، این اقتدار ملی ما و امنیت ملی ما از لحاظ مرزی حفظ شده است و بدون تردید ما اگر وارث خون شهدا هستیم باید همه ملت در این راه حرکت کنند و گدا صفت خواندن آنها توزیع پول به آنها به جای آنکه آنها را با شهدا پیوند بدهیم کاری نمی کنیم.

پیش بینی می کنیم در آینده 10 میلیون مهاجر به سمت شهرهای بزرگ بیایند. و نزاع بین قبایل مختلف در بگیرد. سه بار لوله آب اصفهان به یزد توسط مردم اصفهان شکسته شده و در لرستان هم درگیریها هست. ما تهدید شدید امنیت داخلیمان از طریق تهدید سرزمینی ماست من شخصا عقیده دارم که برنامه ششم ما تمام هم خودش را به رفع انی تهدید انجام بدهد.

فراموش نکنیم حرف هایی مثل اینکه یک دختر 16 ساله در زیر زمین خانه شان با دیگ زودپز انرژی هسته ای تولید می کند شایسته یک ملت نیست باید حساب حرفها  بر اساس منطق و عقل پیش ببریم و این نوع رفتار صدمات شدیدی هم به نسل جوان و هم به ملت ما زد و عاقبتی نداشت. امیدوارم آنچه در مورد اقتدار ما توسط محققین نظامی  علمی و دانشگاهی ما باید شکل عملی به خود بگیرد عملی شود و در همیه این زمینه ها بتوانیم موفق باشیم.
سبک زندگی ما از همین تریبونها شکل می‌گیرد، سبک زندگی عالمانه یا پرحرارت مصنوعی و بدون واقع بینی و بناکردن یک عمارت بر روی آب؟ در عین حال خب ما مسائل مختلفی در زندگی جامعه داریم. سنت ها را با اسلام بعضی وقتها خلط کرده ایم. بعضی چیزها که در سنتهای گذشته ما و حتی ناپسند بوده سعی میکنیم به عنوان امر مستحسن به مردم بگوییم. در عین حال علمای ما و مسئولان فرهنگی ما هستند که میتوانند سبک زندگی را تدوین و به مردم بگویند. این که بگوییم فقط سبک زندگی اسلامی این کفایت نمی‌گوید.

خانه بزرگ و مرکب راهوار مستحب است برخی میگویند برخی دنبالش میروند و این ایجاد شکاف طبقاتی میکند. ما از نظر فرهنگی کم گذاشتیم. اگر واقعا بخواهیم بجایی برسیم درستی و صداقت و همه درستها را گفتن باعث ایجاد سبک زندگی مناسب می شود

ما قراردادی در کشور به نام کرسنت داشتیم که به خاطر آن 14.5 میلیارد دلار جریمه شدیم. کرسنت بد اما ما بخاطر عدم اجرایش در دولتهای نهم و دهم جریمه شدیم. همه راست‌ها را بگوییم
همینطوری که اشاره شد فضای مجازی هم فرصتی است هم تهدید که به نظر من در شرایط فعلی نوعی تهدید است. دلیل آن هم این است که یک حرص و ولعی در دارندگان موبایل های هوشمند است که اطلاعات بیشتر کسب کنند.

بعد از مدتی این حرص فرو می نشیند و به طور طبیعی سعی می شود در مواردی که لازم است فقط استفاده کنند. اما به هر حال دولت هم دو ظیفه دارد یک وظیفه این است که واقعا کنترل کند فرض کنید موبایل هایی که برای کودکان است روی آن؛ همانطور که در ژاپن و آمریکا است کنترلی است و بدون هیچ گونه پرده پوشی کانال هایی که مشکل افرین است کنترل و روی آن نظارت کند.

اصلا این مسئله با آزادی مغایرت ندارد دولت وظیفه دارند آنچه که به صلاح و نیاز مردم هست را آزاد بگذارد و در زمینه های علمی و فرهنگی و هنری به صورت مشخص آزادی‌های لازم را بدهد و بتوانند دانشمندان از آن استفاده کنند اما در مواردی که باعث انحراف می شود کنترل کند.

من یقین دارم استفاده مکرر از فضای مجازی که در اختیار بعضی ها است خودشان خسته و به صورت گزینشی در اینده روی این مسئله کار خواهند کرد و در مواقع ضروری عمل خواهند کرد.
مردم ایران وارثان آن هنرمندان والاتبار هستند. مردم ایران باید به فرهنگی توجه کنند و به فرهنگی برسند که ادامه دهند و میراث خوار آن هنرمندان بزرگ باشد. اگر ما هنر خوب زیستن را سرلوحه کار خودمان قرار بدهیم می توانیم به مراحلی برسیم که ایران را سربلند کنیم ایران را بسازیم و ایران را عاری از هرگونه عدم صداقت کنیم و با هنر صادق بودن و با هنر صریح بودن و راست بودن آینده نکویی داشته باشیم.