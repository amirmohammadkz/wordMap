با تبریک میلاد نیمه شعبان به همه مردم بزرگوار ایران. در مسئله قاچاق و مفاسد اولین توجه ما باید این باشد که ما باید به ریشه‌های مسئله بپردازیم چرا اصلا قاچاق بوجود می‌آید ما اگر بتوانیم تولید داخلی، کیفیت آن را بالا ببریم و بتوانیم با قیمت ارزان کالا را تولید کنیم دیگر قاچاقی نخواهد آمد.

الان در دنیا قاچاق کالا معنا ندارد قاچاق که می‌گویند یعنی قاچاق انسانی، اسلحه و موارد مخدر. ما باید در کشور ما رقابت آزاد را ایجاد کنیم برای این کار باید مهلت بدهیم به بخش خصوصی نه اینکه خصولتی‌ها بیایند همه فضا را بگیرند. گروه‌هایی که حامی امنیتی دارند حامی سیاسی دارند نگذارند رقابت آزاد ایجا دشود با رقابت آزاد است که ما می‌توانیم کالای خوب تولید کنیم و جلوی قاچاق را از ریشه بگیریم باید روستاهای مرزی ما تولید کننده بانشد.

استان‌های مرزی ما باید صادر کننده شوند. اگر استان‌های مرزی ما صادر کننده باشند جلوی برخی از کالاهای قاچاق گرفته می‌شود ما باید شفاف سازی کنیم اجازه بدهیم رسانه‌ها حرف بزنند اگر گفتند که چرا فساد در املاک نجومی ایجاد شده نرویم دستگیرشان کنیم بگذاریم حرفشان را بزنند تا جلوی مفاسد گرفته شود ما باید دولت الکترونیک ایجاد کنیم تا شفافیت ایجاد شود.
مسئله صادرات مسئله بسیار مهمی است و این دولت افتخارش است که بازار صادرات را باز کرد با برجام بازار صادرات باز شد. پتروشیمی ما که در انبارها مانده بود نمی‌توانست صادر شود صادر شد. میعانات ما که روی آبها بود ماه ها و ماه ها صادر شد. نفت خامی که آقای میرسلیم اشاره کرد.

این صادرات نفت خام بر مبنای قوانین مجلس و سیاستهای کلی است. ما الان منبع مشترک داریم در پارس جنوبی علاوه بر گاز نفت هم داریم برای اولین بار ما شروع کردیم استخراج کردن نفت. می‌گویند شما این کار را نکنید و بگذارید قطری‌ها ببرند. ما در کارون داریم نفت استخراج می‌کنیم و باید تا 700 هزار بشکه افزایش یابد. قدرت اقتصاید ما به خاطر حضور ما در بازار نفت است یکی از افتخارات ما این است که در دیپلماسی نفتی در اوپک ما توانستیم حق خودمان و بازار خودمان را به دست بیاوریم بازار ما را عربستان برده بود ما پس گرفتیم از آنها در اوپک. همه کشورها نفتشان را کاهش داد جز ایران که نفت خودش را افزایش دادیم.

میعانات ما از این به بعد در پالایشگاه ستاره خلیج فارس پالایش خواهند شد. نیازی نیست که بعدا در سالهای بعد میعانات صادر کنیم.
یکی از ارکان بزرگ برای اقتصاد امروز و فردای ما بانک‌ها هستند ما اساسا در بودجه عمرانی تصمیم ما بر این است که بودجه عمرانی را با همکاری بانک‌ها و تقویت بانک ها بتوانیم افزایش بدهیم و با همکاری هم بتوانیم طرح‌های عمرانی انجام بدهیم.

بانک‌ها نیاز به اصلاح دارند همانطور که اشاره شد برخی از موسسات اعتباری غیرمجاز در دولت قبل ایجاد شد که برخی از وقت ما را در این دولت یازدهم گرفت که چطور اینها را اصلاح و پول مردم را به آنها برگردانیم چه اقداماتی انجام دهیم. کار زیادی که برای همین بانکی که مربوط به دستگاه آقای رئیسی بود میزان انجام دهیم. ما سرمایه بانک‌های دولت یرا دو برابر کردیم برای اینکه بتوانند در قبال مسائل اقتصادی تلاش کنند. بانک‌ها را ما برای تولید نیاز داریم.

اعتباراتی که به تولیدات داریم باعث فعال شدن آنها شد. از طریق بانک ها است که سرمایه خارجی را جذب می‌کنیم اگر بخواهیم در کشور وضع زندگی مردم و  معیشت آنها درست شود فقر ریشه کن شود و اقتصاد ما به عنوان یک قدرت بزرگ ملی ظهور پیدا کند یکی از راه‌های آن تقویت بانک ها و یکی از راه‌ها گرفتن اعتبارات از بانک‌ها مختلف است.

همین امروز من خوشحالم که با یکی از بانک‌های خارجی برای 10 میلیارد دلار به توافق رسیدیم برای سرمایه‌گذاری در ایران. باید از سرمایه داخلی و خارجی برای پیشرفت کشور استفاده کنیم. برای تحول زندگی مردم نیازمند است که صادرات را افزایش بدهیم.

دوستان ما می‌گویند ما پول می‌دهیم برای یارانه نمی‌گویند این پول را از کجا می آوریم از بانک مرکزی می‌آوریم؟ به معنی این است که از جیب مردم می‌آوریم یعنی تورم 70 درصد از کجا می آوریم چرا منابع آن را نمی‌گویند؟ الان 70 میلیارد کل یارانه ما است که طبق برنامه مجلس دارد تقسیم می‌شود الان مردم ما آیا یارانه نقدی را بیشتر دوست دارند یا طرح تحول سلامت را؟ ما در طرح سلامت یارانه درمانی داریم پرداخت می‌کنیم الان برای شغل روستایی برنامه ما در دولت بعد این است که هر روستایی که سرمایه‌ای بیاورد برای اشتغالش ما بتوانیم دو برابر

دوستان ما می‌گویند ما پول می‌دهیم برای یارانه نمی‌گویند این پول را از کجا می آوریم از بانک مرکزی می‌آوریم؟ به معنی این است که از جیب مردم می‌آوریم یعنی تورم 70 درصد از کجا می آوریم چرا منابع آن را نمی‌گویند؟ الان 70 میلیارد کل یارانه ما است که طبق برنامه مجلس دارد تقسیم می‌شود الان مردم ما آیا یارانه نقدی را بیشتر دوست دارند یا طرح تحول سلامت را؟ ما در طرح سلامت یارانه درمانی داریم پرداخت می‌کنیم الان برای شغل روستایی برنامه ما در دولت بعد این است که هر روستایی که سرمایه‌ای بیاورد برای اشتغالش ما بتوانیم دو برابر آن به او تسهیلات بدهیم تا شغل روستایی راه بیفتد.
آقای رئیسی تا حالا چند بار گفته‌اند خوب است بین دولت فعلی و دولت گذشته مناظره بشود. با خود آقای رئیسی مناظره کنیم چون همه آن افراد دولت قبل الان در ستاد ایشان هستند همانها برای ایشان برنامه می‌نویسند نسبت به همه مسائل موضوعی کشور، گذشته و امروز یک ماظره می‌گذاریم با خبرنگاران تا روشن شود.

شما مگر در قوه قضائیه نبودید در همان دولت قبل؟ چرا رسیدگی نکردید چطور 3.6 میلیارد دلار پول مردم را آمریکاییها ضبط کردند در حالیکه ما در سال 87 ما 10 ماه فرصت داشتیم این پول‌ها را برگردانیم. قوه قضائیه شما که در دستگاه بازرسی بودید چکار کردید؟ در آن دوره که نفت به آدم فاسدی دادند چکار کردید شما؟ در بسیاری از مفاسد و تامین اجتماعی شما چه کار کردید؟ با سود 3.8 پول مردم معلوم نیست کجاست؟ کی امضا کرد؟ آقای رئیسی آنها را می‌شناسند در قوه قضائیه بوده است.

الان اگر کوچکترین تخلفی صورت بگیرد سخنگوی قوه قضائیه سریعا می آید می‌گوید عیب ندارد کار خوبی می‌کند اعلام می‌کند؟ اینکه دارو نبود مردم صف بسته بودند، اینکه در بیمارستان‌ها سوزن جراحی نبود شما مگر مسئول نبودید چرا اعلام نکردید الان اعلام می‌کنید می‌گویید به آینده حواله می‌دهیم. ما که در گندم خود کفا شدیم به آینده حواله می‌دهیم، وضع کشاورزی ما امسال کشاورزان ما 17 برابر پول آن نسبت به سال 91 دریافت کردند به آینده حواله می‌دهیم؟ باید مسائل را حل و فصل کنیم.

نسبت به بانک‌ها 15.1 درصد معوقات بوده است اول این دولت است الان 10 درصد است. بانک‌ها توانسته‌ایم در مسیر درست قرار بدهیم نظارتی که امروز بر بانک‌ها می‌شود اصلا با دولت قبل قابل مقایسه است. خود قالیباف می‌داند نظارت بانک مرکزی ما بهتر از سالهای قبل شده است البته دستور رهبری بوده شورای عالی امنیت ملی بوده همه با هم بوده ایم. ما 9 هزار میلیارد تومان وام ازدواج دادیم به جوان‌ها 17 هزار میلیارد تومان به بنگاههای کوچک و متوسط داده شده است 3 درصد تسهیلات بیشتر داده شد.

نباید غیراخلاقی حرف بزنیم. آقای قالیباف چرا کلام غیراخلاقی به کار می‌برید؟ شما که نیاز ندارید در طول این 4 سال با همه امکاناتتان علیه این دولت کار کردید هر روز تخریب کردید شما و دوستانتان ساختمانهای مجلل گرفتید فیلم گرفتید علیه دولت در روزنامه‌های خودتان تمام تیترها علیه دولت بوده است الان دیگر نیازی به تخریب دولت نیست شما تخریب به اندازه کافی کردید؛ مردم در روز جمعه 29 اردیبهشت تصمیم خودشان را اعلام خواهند کرد.
ما اگر می‌خواهیم تولید ما رونق پیدا کند یکی از راه‌های آن مسئله سرمایه‌گذاری است البته روی فناوری هم باید خیلی کار کنیم که شرکت‌های دانش‌بنیان در این دولت بسیار موفق بوده است و امروز 300 شرکت دارند به خوبی فعالیت می‌کنند. اما راه دوم مسئله سرمایه است ما با موفقیت در توافق هسته‌ای درآمد ما در سال جاری 20 میلیارد اضافه می‌شد تصمیم ما بر این است که این 20 میلیاردی که از پول نفت و میعانات اصافه می‌شود چون فروش ما دو برابر شده نسبت به گذشته از این رقم 15 میلیارد با همکاری بانک‌ها می‌خواهیم بگذاریم برای توسعه سرمایه‌گذاری.

ما در کتاب دولت دوازدهم به تفسیر آورده‌ایم که از این 20 میلیارد 15 میلیارد ان برای سرمایه‌گذاری و تولید است و 3 تا 5 میلیارد برای حمایت از فقرا و مستضعفان که به مجلس فرستادیم و ما این طرح را ادامه می‌دهیم که همه روستائیان و مناطق محروم ما بتوانند با دو برابر پولی که به آنها می‌دهیم در مناطق مرزی و محروم در بقیه مناطق دو برابر می‌کنیم بتوانیم مشاغل آنها را ایجاد کنیم.
مردم بدانند که یک عده‌ای دنبال بازگشت به چهار سال قبل است. می‌گویند ما می‌خواهیم بیشتر پول پخش کنیم این مسیرش کاملا روشن است. آن زمان 17 هزار میلیارد تومان می‌توانستند به یارانه بدهند 42 هزار میلیارد تخلف کردند.

بهداشت و درمان را برگردانیم به شرایط سابق، راه روستایی را متوقف کنیم، یارانه کشاورزی را متوقف کنیم می‌شود این کارها را دو مرتبه انجام داد. ما معتقدیم که این یارانه که الان توزیع می‌شود باید ادامه داشته باشد. اما برنامه یارانه تنها کافی نیست ما دنبال یک نظام تامین اجتماعی جامع هستیم که در برنامه دولت دوازدهم آوردیم قدم اول این است که افراد کم درآمد ما مستمری آنها را بیش از 3 برابر کردیم الان هم شروع کردیم با مجلس توافق کردیم الان هم دارد اجرا می‌شود. قدم دوم این است که افرادی که کف درآمدی آنها در فقر مطلق است ثبت‌نام کنند و حقوقی به آنها پرداخت شود در حدقل اداره کردن حداقل زندگی. ضروریات آنها را تامین کنیم، افرادی که اشتغال ندارند شغل برایشان ایجاد کنیم، افرادی که حقوق دارند اما کم است باید اضافه کنیم کما اینکه ما حداقل حقوق را یک میلیون و 100 هزار تومان کردیم برای بازنشستگان هم بالاتر از 1 میلیون و 50 هزار تومان.
من سوالم از آقای قالیباف این است که ایشان راجع به رشد خوب اعلام کردند درامد ملی کشور را 2.5 برابر می‌کنند این معنی آن رشد 26 درصد است ما در هیچ جای دنیا سابقه‌ای ندیدیم ایشان بگویند در کدام کشور چنین رشدی بوده است؟ در چین که رشد 8 درصدی داشتند موجب حیرت کشورها شد.

می‌گویند ما پتروشیمی راه می‌اندازیم یک میلیون شغل ایجاد می‌کند. ما الان 54 هزار میلیون تن پتروشیمی ایجاد می‌کنیم کجاست این اشتغال؟ پتروشیمی در اروپا شغل مستقیم و غیرمستقیمش 16 هزار نفر است و در ایران متخصصین ما می‌گویند شغل مستقیم و غیرمستقیم آن 30 هزار نفر است. رشد از طریق بهره‌وری ایجاد می‌شود ایشان بگویند چه مقدار از طریق بهره‌وری رشد ایجاد می‌شود؟ چه مقدار رشد از طریق اشتغال می‌شود.

رشد از طریق سرمایه‌ فیزیکی انجام می‌شود چه مقدار آن در سرمایه فیزیکی انجام می‌شود؟ در این دولت ما بایا رشد 8 درصد رسیدیم در حالیکه در 12 سال گذشته این سابقه نبود و رشد بسیار کمی داشتیم و ما می‌توانیم این راه را در دولت آینده ادامه بدهیم با همان تورم یک رقمی و رشد اقتصادی.
قبل از اینکه به این سوال جواب بدهم به آقای رئیسی جواب می‌دهم. با اینکه میلاد امام زمان است من نمی‌خواستم این را بگویم. ایشان می‌گویند چرا شما به استانها رفتید در این ماهها و مصوبه گذاشتید؟ ما رفتیم افتتاح کردیم شما از افتتاح ناراحت هستید. می‌گویید کارهای شما انتخاباتی است ما دی ماه این کارها را به مجلس دادیم و آیین‌نامه را اجرا کردیم و باید اجرا کنیم شما ظاهرا مسائل آشنایی ندارید.

شما الان قاضی هستید اینطور تهمت می‌زنید اینطور می‌خواهید رئیس جمهور شوید و برای مردم کار کنید؟ من عقد اخوت با کسی نبسته‌ام، هیچ کس مانع من نیست. شما کارهای انتخاباتی دارید می‌کنید شما اگر با فساد مخالف هستید در پرونده 12 هزار میلیارد تومانی که یک ور آن قاضی بود که تخلف کرد و عزل شد و یک ور آن هم آقایی بود که فرار کرد. شما اگر با فساد مخالف هستید از پرونده‌ای که از آن مطلع هستید چرا اقدام نکردید؟ من نمی‌خواستم اینها را بگویید در مسئله تورم هم مهار آن است که باید اجرا شود.
بعضی از نکات را اصلا مایل نیستم بیان کنم اما مجبورم به ملت شریف ایران بیان کنم. من اگر پرونده سال 84 آقای قالیباف که دست من بود و نگذاشتم پرونده بشود و دعوا کردم با بعضی‌ها در دبیرخانه که نباید کسی مطلع شود. من اگر آن مردانگی را نکرده بودم الان شما اینجا ننشسته بودید. شما طرحت که لوله کردن بود می‌گفتید که بگذارید من این دانشجویان را ظرف 2 ساعت لوله می‌کردم اگر ما جلوی شما نمی‌ایستادم الان همه دانشگاههای ما پراز لوله بود.

ما همه اموال‌مان در اختیار قوه قضائیه است الان شما دارید ریا کاری می‌کنید. من اگر در تهران خانه‌ای بیشتر دارم مال شماست. شما اگر برای زمین خیلی ناراحت هستید به طرقبه هم رسیدگی کنید ببینید که بستگان شما چکار کردند.

نکته‌ای برای آقای رئیسی، هر تهمتی می‌خواهید بزنید شما قاضی هستید دست‌تان باز است هر کاری می‌توانید بکنید می‌توانید همه علما را دستگیر بکنید اما تقاضا دارم خواهش می‌کنم که امام رضا را برای مردم بگذارید حزبی نکنید، امام رضا افتخار همه ایرانیان و شیعیان و مسلمانان است. اگر نبات و پارچه سبز می‌خواهید برای روستاها بفرستید جلوی آن را بگیرید بگذارید برای بعد از انتخابات. این نهادهای امنیتی و انقلابی که برای شما می آورند از کجا می آورید؟

نکته‌ای با مردم ایران: ما در برابر تحریم‌ها ایستادیم و شکستیم و ما پی ام دی که هر روز می‌توانست جنگ ایجاد کند از بین بردیم. من آمادگی دارم در 4 سال بعد غیر از تحریم‌ها آماده دارم همه تحریم‌ها را بردارم و عزت و منفعت ایران را به ملت ایران بازگردانم. مردم ما عهد بستیم که از رکود خارج شویم و به رشد اقتصادی برسیم که رسیدیم. ما عهد بستیم که به رکود تک رقمی برسیم. کشاورزان عزیز ما تعهد دادیم که در گندم خودکفا شویم که شدیم.

ما بر همین راهمان ادامه خواهیم داد ما آبهای مرزی را به سرزمین‌مان برگردانیم و امسال مردم غرب کشور با این آب زراعت خواهند کرد. ما برای نجات کشور قدم برداشتیم مردم ما با هم توانستیم که جلوی خشک شدن دریاچه ارومیه را بگیریم اگر این اقدام دولت یازدهم نبود امروز دریاچه ارومیه خشک شده بود و یک طوفان می‌توانست 14 میلیون جمعیت را تحت تاثیر قرار بدهد.

مردم من قول دادم که به خانواده‌های شهدا توجه بیشتری کنم معوقات از سال 84 تا الان پرداخت شد. عهد من با شما راستگویی و صداقت است.
