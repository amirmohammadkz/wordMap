عرض تبریک دارم نیمه شعبان را که متعلق به همه مستضعفان و محرومین است. آقای جهانگیری ما اگر بحث 4 درصدی را می‌گوییم به همین دلیل است که چرا مبارزه با قاچاق کالا نمی‌شود اولین شرط مبارزه پیشگیری است.

وقتی در یک دولتی بعضی از اعضای دولت و مدیرانش که اقتصاد دست‌شان است در حین اینکه یک کارگر حقوقش 800 هزار تومان است و اخیرا کمی افزایش یافته است عقب‌ماندگی حقوق پیدا می‌کند ولی وزرای آنجا پایه‌گذار حقوق‌های نجومی می‌شوند مثل خود جنابعالی که در دوره وزارت پاداش‌های چند میلیاردی هم تصویب می‌کنید.

برای خودتان و هم به همکارن‌تان می‌دهید. از اینها چگونه توقع دارید که پیشگیری کنند از قاچاق؟ در همین هفته گذشته وزیری که کار فرهنگ دارد واردات غیر قانونی انجام می‌دهد شما می‌توانید پیشگیری کنید از قاچاق؟ وظیفه شماست که اول پیشگیر یکنید. آقایان روحانی و جهانگیری وقتی امروز شما نمی‌توانید امنیت سپرده‌گذاران مستضعف را مثل کاسپین، میزان و خیلی از صندوق‌ها را تامین کنید بعد می‌خواهید سرمایه وارد کنید و امنیت آن را برقرار کنید؟

وقتی شما در مسکن مهر این مشکل را دارید چون وزرای شما مشغول کار تجاری و کار شخصی خودشان هستند. وقتی شما کسی را می‌گذارید که مدیر بانک را او معلو ممی‌کند و می‌رود رقمی بیش از 400 میلیارد تومان بدون هیچ روالی در حساب دیگری جابجا می‌کند طبیعتا قاچاق کالا صورت می‌گیرد پیشگیری وظیفه شماست؟
مشکل صادرات حل نخواهد شد با وجود واقعا همین عملکرد روحیه 4 درصدی‌ها که اجازه نمی‌دهند چون منفعت آنها در واردات است. نکاتی را جهانگیری گفتند در این موضوع که دروغ آشکار است. این حتما باید رسیدگی شود گفتند که 2200 میلیارد دلار دزدی در املاک نجومی صورت گرفته باید ثبات شود  و این حق برای من است. شما بدانید در املاکی که گفته شد بنده خودم نامه نوشتم به دادستان کل رسیدگی کرد و اعلام کرد که جرم و تخلف سازمان یافته‌ای نبوده است.

ولی چون این فساد حقوق نجومی شما در آمده بود مشاور آقای روحانی آقای نجفی جلسه گذاشت به گفته دادستان تهران در آن جلسه گفتند معادل سازی کنند املاک نجومی کار سیاسی بکنیم که جلوی خرابکاری و کثافت‌کاری حقوق‌های نجومی گرفته شود. این همان روحیه‌ای است که 4 درصدی‌های آن خیلی پر رو  هستند اگر بانکی تخلف کرده برخورد کنید شما در دولت من جمله بانک گردشگری برادر خودتان.

چون شما گفتید از من هر کسی هر چیزی دارد من می‌گویم این اخلاق شماست مثل اقای روحانی راست راست نگاه می‌کنید و دروغ می‌گویید. آقای جهانگیری املاک نجومی را خود شما بردید وقتی وزیر بودید همین زمینی که الان در ونک در منطقه 3 آمدید 350 متر زمین گرفتید متری 140 هزار تومان. ما املاک نجومی دادیم؟ ما دادیم به کارگران رفتگر بر اساس قانون. آقای روحانی حقوقدان است مجلس تحقیق و تفحص را وارد نداست چون سیاسی کاری کردید. شورا تحقیق و تفحص را روا ندانست چون شما سیاسی کاری کردید.


بانک‌ها نقش جدی در بحث تولید و کار و اشتغال دارند. ما معتقدیم که دولت در اداره و نظارت بر بانک‌ها ناکارآمد بوده است. شما ببینید بیش از 500 هزار میلیارد تومان وام داده شده است این وام‌ها به چه کسانی داده شده است؟ عمدتا اینها وام‌هایی است که شاید بتوان به چند هزار نفر الان مردم ما می‌دانند آنها برای یک وام جزئی حتی برای یک وثیقه 10 یا 5 میلیون تومان حالا آقای جهانگیری می‌فرمایند که ما وام ازدواج 10 میلیونی دادیم شما مخالفت کردید در مجلس؛ مجلس این وام را به آنها داد.

وام‌ها را به افراد خاص دادید لیستش را دارید شما، دولت در این بخش ضعیف عمل کرد. امنیت سپرده‌گذاری را رعایت نکردید امروز امنیت سرمایه‌ را نمی‌توانید تامین کنید. آقای روحانی واقعا وقتی می‌گویید دولت قبل از نظر مردم دولت قبل شما هستید 4 سال بودید و امروز باید بگویید چه کردید بعد از 4 سال مجددا دارید وعده می‌دهید هیچ اصلاحی شفافیتی صورت نگرفت.

جریان نقدینگی را به 3 برابر افزایش دادید. نتیجه بیکاری چه شد؟ از 10 درصد به 12 درصد بیکاری رسیده است. خانه‌ای هست که بیکار نداشته باشد. درختی که در 4 سال میوه ندهد بعد هم ثمر نخواهد داد.
بحث تولید بحث مهمی است ما در تولید جناب آقای هاشمی طبا طبیعتا نیازمند نیروی انسانی کارآمد هستیم نیازمند تکنولوژی مناسب هستیم و نیاز به سرمایه مناسبت؛ ما وقتی امروز نگاه می‌کنیم در کشور در بخشهای مختلتف ما نیروهای آموزش دیده و مناسب داریم. سرمایه‌های داخلی ما هم اگر درست هدایت شوند سرمایه داخلی خوبی داریم.

باید تلاش کنیم از سرمایه خارجی هم استفاده کنیم. آن هم وقتی این اتفاق می‌افتد بتوانیم که امنیت سرمایه داخلی خود را تامین کنیم تا آنها هم بتوانند سرمایه‌گذاری کنند. هر روز بیکاری دارد بیشتر می‌شود و کارخانه‌جات ما دارد چند ده هزار تای آنها تعطیل می‌شود و ادامه دارد.
من سوالم این است از آقای رئیسی که رسیدگی به محرومین طبیعتا وظیفه همه ماست، توقع مردم و نظام است. واقعیت این است که ما باید کار تولید کنیم تا بتوانیم آنها به مسیرشان برگردند. امروز کسانی که توان تولید و کار دارند امروز اینها واقعا تحت فشار هستند. تحت فشار همان بحث‌های قبل هستند مثل کالای قاچاق و ارز یا صادرات و واردات غیر رویه در کشور، الان هیچ اعتمادی ندارند تجار و سرمایه‌گذاران ما آنهایی که با زحمت پول در می‌آورند به حاشیه رفته‌اند و نگران هستند چون آن 4 درصدی‌هایی که من مرتب تاکید می‌کنم آن افرادی که با هیچ تلاشی بیشترین استفاده از منابع عمومی را دارند.

در دولت شما برنامه مشخصی برای برخورد با زالوصفتان و ... دارید؟ برنامه‌ای برای حمایت از کسانی که تولید اشتغال می‌کنند دارید؟
همانطور که در این بخش صحبت شد به هر حال امروز کشور ما با یک بحران اقتصادی روبروست بدون شک. بیکاری، رکود، گرانی. طبیعتا بحث این است که در حوزه مربوط به گرانی می‌گویند تورم کنترل شده است. واقعا مردم می‌دانند که گرانی وجود دارد اقلامی که مردم در زندگی روزمره‌شان است اگر دقت کنید شکر 1500 تومان، 3500 تومان شده است یا در حوزه‌های دیگر گرانی هنوز است.

اشتغال و بیکاری به هرحال 3 و نیم میلیون بر اساس آمار وجود دارد. تطعیلی کارگاه‌ها به خاطر بحث‌هایی که گفته شد. در چنین شرایطی که بحران اقتصادی وجود دارد وظیفه همه دولت‌هاست در دنیا اینگونه است به کمک مردم می آیند. دولت آقای روحانی نتوانسته است در این زمینه موفق باشد و به کمک مردم بیاید.

در بعضی از زمینه‌ها با افزایش هزینه‌های خودشان حتی دست به جیب و سفره مردم هم شد. الان شما در عملکرد دولت افزایش قبوض را نگاه کنید در آب و برق و گاز و تلفن به هر حال این فشار آمده و این فشار هم یکنواخت آمد مخصوصا برای قشر محروم. در حوزه مالیات در بحث رشد اقتصادی و بحث درآمدی که آقای روحانی هم اشاره کردند یک بخش آن مالیات است. وقتی می‌خواهیم رشد کنیم تولید در اولویت است چرا نباید تولیدکنندگان به آنها مخصوصا کارگاه‌های کوچک اصلا به آنها معافیت مالیاتی بدهیم یا لااقل تخفیف بدهیم.

کسانی که حداقل درآمد را دارند چرا نباید این کار را برای آنها صورت دهیم. در بحث مالیات ما 40 درصد فرار مالیاتی داریم ما در مالیات در ثروت و ثروتمندان کمترین سهم دریافت مالیات را داریم. در جریان خود نقدینگی و جهت‌گیری نقدینگی ما معتقدیم مهمترین بحثی که باید در دولت مردم صورت گیرد بحث اشتغال و افزایش اشتغال است. اشتغال است که تولید و رونق را بر می‌گرداند.

الحمدالله آقای روحانی این را قبول کردند که ما واقعا برویم نیروهای کاری که جوای کار هستند باید شناسایی کنیم. الان گفتند که سایتی بزنیم برای محرومین و آنهایی که دنبال کار هستند. حالا بگذیریم که سایت ما را بستند و سایت خودشان را راه انداختند. مالیات را عادلانه کنیم حمایت از اقشار را باید انجام بدهیم.
وعده‌هایی که بنده دادم تعهداتی که به مردم دادم این تعهدات ما از جنس عدد و رقم است بنده مدیر اجرایی بودم و کار کردم و سابقه دارم با حرف و شعار و اینها هم نیست.

امروز برنامه ششم تصویب شد شما چه برنامه‌ای دادید؟ امروز ما در دولت مردم متعهدیم که برنامه ششمی که مجلس تصویب کرده است اجرا کنیم ما حتما سند چشم‌انداز را دنبال می‌کنیم یکی ازنابسامانی‌ها همن است. در کشور سابقه رشد 2 دو رقمی داشته‌ایم ما باید به بخش تعاونی و خصوصی اعتماد کنیم. اما در دولت 4 درصدی رفتار به شکل دوره قاجار شده است. فولاد دست کیست؟ بانک‌ها، پتروشیمی دست کیست؟ خام‌فروشی کجا می‌رود؟ وقتی شما به منابع داخلی اعتماد ندارید وقتی نمی‌توانید امنیت سرمایه‌گذار مثل کاسپین را برقرار کنید کدام سرمایه‌گذار خارج می آید؟

من دولت نبودم ولی دیپلماسی شهری قوی‌ترین دیپلماسی شهری در شهرداری تهران بوده و امروز دبیرخانه همه کلانشهرهیا آسیا به طور ثابت امروز در تهران است. این از افتخارات دیپلماسی در حوزه مسئولیتمان بوده است. من چون بداخلاقی شد اینجا، در قضیه املاک نجومی چون آقای روحانی گفتتند، هم شما املاک نجومی بردید هم آقای روحانی، شما زمین در شهرک غرب بردید متری 145 هزار تومان 800 متر، تا فساد جمع نشود مشکل حل نخواهد شد.
من ابتدا اجازه می‌خواهم چون جلسه قبل به مردم قول دادم و معتقد بودم شفاف سازی مهمترین موضوع برای رشد اقتصادی است. گفتم که خوب است که ما همه نامزدها اموال خودمان را بر اساس قانون به اطلاع مردم برسانیم. به مردم اعلام می‌کنم که من کل دارایی خودم و بستگانم را در کانال تلگرامی‌ام گذاشته‌ام و معلوم است که دارایی من کجاست که اگر این اتفاق بیفتد می‌تواند موثر و جدی باشد.

در خصوص بحث کشاورزی ما حتما یکی از موضوعات مهممان برای کشاورزی و امنیت غذایی و امنیت ملی ما حتی با محدودیت‌هایی که در حوزه آب داریم باید به سمتی برویم که اقلام ویژه و حیاتی را خودکفا باشیم. لذا این برنامه کاملا پیش‌بینی شده سیاست‌های کلان این را مشخص کرده است ما همان سند چشم‌انداز و برنامه ششم را برای کشاورزی دنبال می‌کنیم مخصوصا برای روستاها و برای آن 1.2 دهم شغلی که اشاره کردم در روستاها با همین نگاه کشاورزی و صنایع کوچک و خانگی این کار را انجام می‌دهم.

معتقدم تا زمانی که مبارزه با فساد و رانت حل نشود چه د رحوزه کشاورزی، صنعت و چه در صنایع دیگر حتما موفق نمی‌شویم که بتوانیم به نقطه خودکفایی کامل برسیم که بتوانیم کار صادرات را انجام بدهیم.
من دوست داشتم در پایان مطلبی را خدمت ملت عزیز بگویم. اما به هر حال امروز در این روز عید این شرایط پیش آمد که آقایان روحانی و جهانگیری مطالبی را گفتند که باید بگویم چرا باید بگویم؟ چون فکر کنم اگر به اینها اشاره نکنم حق این مردم محروم و مظلوم و حق همه ایرانی‌ها را ضایع کردم باید روشن کنم. امروز مشکل اقتصاد و عدم رشد اقتصادی کشور فرتص‌های نابرابری است که در حوزه‌های اقتصادی و اجتماعی پیش آمده است.

آقای روحانی می‌فرمایید هر کسی هست باید برخورد کنید خوب اولین برخورد را خودتان انجام بدهید شما مطلع هستید که بستگان شما در کنار شما امروز دارند چه می‌کنند درحوزه‌های مالی و بانکی. چرا برخورد نمی‌کنید؟ چون خودتان هم از این رانت استفاده می‌کنید وقتی استفاده می‌کنید، نمی‌توانید برخورد کنید. وقتی 800 متر زمین می‌گیرید به 2.5 میلیون تومان در سال 70 حتما شجاعت برخورد را ندارید این درد کشور است.

آقای جهانگیری به مردم بگویید که 385 متر در دهه 80 به متر 140 هزار تومان در ونک از بیت‌المال گرفتید بعد به ما میگویید املاک نجومی؟ چرا به مردم بدبخت نمی‌دهید؛ این درد ماست. ما هر چه می‌گوییم از دولت شما این را می‌فهمیم این را می‌گوییم، می‌گویید نداریم‌، آن را می‌گوییم می‌گویید نیست. این هم دو اسناد از شما دو بزرگوار. به همین دلیل است که می‌گویید نمی‌شود، نی‌توانیم پس این 6 میلیون بیکار کشور و سالانه یک میلیون اضافه می‌شود ما یک درصد جمعیت دنیا را داریم یک درصد خاک دنیا را داریم 5 درصد منابع دنیا را داریم.

چرا نمی‌توانیم اداره کنیم و مردم ما در این سرزمین فقیرانه زندگی می‌کنند به خاطر اینکه فساد وجود دارد، سیستم‌ها را هوشمند نمی‌کنیم فساد ساختاری داریم. هر چه بگندد نمکش می‌زنند وای از آن روز که بگندد نمک ما باید شجاعانه بایستیم و حق مردم را بدهیم و خدمت کنیم به مردم.
